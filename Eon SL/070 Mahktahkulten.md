# Mahktahkulten

I detta dokument samlas information om Mahktahkulten, eller bara Mahktah, som är både namnet på tirakernas religion och på den gudinna som dyrkas inom religionen. Förutom de tirakiska folken tillbes Mahktah av både [vättar](https://docs.google.com/document/u/0/d/1EwpBVMKnzANohqVJOAi8o58DY0XM4YepISv_lf-z9gU/edit), [grottroll](https://docs.google.com/document/u/0/d/1EwpBVMKnzANohqVJOAi8o58DY0XM4YepISv_lf-z9gU/edit) och [bergstroll](https://docs.google.com/document/u/0/d/1EwpBVMKnzANohqVJOAi8o58DY0XM4YepISv_lf-z9gU/edit). Bergstrollens syn på Mahktah skiljer sig dock markant från de övriga folkens och framförallt tirakerna avskyr bergstroll då de anser dessa vara värre kättare än alla som tillber andra gudar. Bergstrollen bedriver offer till Mahktahs ära och tillbringar sin tid som väktare av “fasansfulla ting” djupt inne i bergen. Riterna tar plats vid djupa schakt som leder ned till underjorden där gudinnan tros vaka. Bergstrollen har inga Schamaner som tiraker och andra Mahktahdyrkare har. 

Offren är i form av smidesföremål och vapen som de själva skapat. Trollen anser nämligen att de föremål de skapat har en del av deras själ knutna till sig och genom att offra dessa så skänker man en del av sin själ till gudinnan. Under offertiderna tänds väldiga eldar på utlöpare till schakten och till ljuden av brummande strupsång som ekar i hela berget släpps föremålen ned i djupet. 

Texterna är tagna från, omskrivna eller åtminstone inspirerade av texter *Eon 3 Spelarens Bok, Eon 3 Spelledarens guide, Eon Deluxe, Bestialiska Folk* och eventuellt lite av mina egna påhitt. 

Avsnittet kan innehålla spoilers, som jag försöker vara nogrann att skriva med vit text på vit bakgrund för att det inte ska gå att läsa de av misstag, men läs ändå med försiktighet eftersom jag kan göra misstag. 

Tirakernas schamanistiska religion förespråkar den starkes rätt i samhället. Mahktahs nåd vinner man genom att hålla sig på god fot med andarna (främst genom olika former av offer), föda många barn samt bete sig modigt i strid. Det är inte så viktigt för Mahktah att hennes följare *vinner* strider, det viktiga är att de är modiga och kämpar väl. Besegras de trots att de kämpat väl och modigt ska de hyllas för att de gav segraren en värdig utmaning. Feghet och okamratlighet däremot är två egenskaper som ej accepteras inom Mahktahkulten.

Gudinnan Mahktah kallas ibland även för “Den Mörka”.eller “Den Mörka Gudinnan”.

Mahktahkultens “präster” kallas för schamaner. Vill man göra en tirakisk schaman som rollperson finns en utmärkt yrkesmall för det som kallas [Tirakisk Schaman](https://docs.google.com/document/u/0/d/1lPPm_DEckXxG5Z3bzq1p7G6s_ihj9FhnC-Xa4SiBl6g/edit). 

Det är sällan tiraker ber utan oftast talar man med sin schaman om vad man önskar framföra till Mahktah. Och det är sällan som ens Schamanen tillber Mahktah direkt utan denne tillber oftare andar, som kallas dwarkkas, som tjänar Mahktah och för tirakernas önskningar vidare till gudinnan.  

Tiraker har ett otal högtider som de firar till sin gudinnas ära. Dessa högtider innefattar ofta mycket alkohol och andra berusningsmedel, särskilt schamanerna förväntas ta del av olika sorters berusande rökelser som ökar schamanens möjlighet att samtala med andarna. 

Bazirk- och Frakktirakerna tillber ofta uteslutande Mahkta, medans Marnakhtiraker gärna tillber flera gudar, eller “blandar” sin tro på Mahkta med någon annan religion som tilltalar dem i de länder där de bor. 

Vissa menar att tirakerna ser ut som de gör för att Mahktah ville skapa ett folk som både var en farlig motståndare till människorna och samtidigt var en parodi av dem. 

Enligt Mahktahkulten är det strängt föbjudet att ha något som helst samröre med demoner. 

Bland [tirakerna](https://docs.google.com/document/u/0/d/1NTqEglgpZ3uegU_wQ21NdwQqRA20gc1G6gogV9YLrw8/edit) finns det schamaner som efter att ha talat med andar och väsen säger sig ha sett in i det förflutna och enligt deras syner var alverna en gång i tiden [tiraker](https://docs.google.com/document/u/0/d/1NTqEglgpZ3uegU_wQ21NdwQqRA20gc1G6gogV9YLrw8/edit). Dessa som vände sig från den [mörka gudinnan](https://docs.google.com/document/u/0/d/1crQJyp9Q73AnWRcl1w7xXVc3Uegu0-AA9Av6cLRiBzg/edit) blev fångade av demoner och torterade under årtusenden. Deras form förvreds, håret föll av deras kroppar och de blev släta och bleka likt gastar. Numera vandrar de över jorden och utför demonernas göromål, med [brännande blickar](https://docs.google.com/document/d/14_wPaKKDMxYtecVbU2zjsGBxD5d3NWnbq-YMEpo1KNQ/edit#heading=h.cwmm1067owx8) som skvallrar om deras ondskefulla inre (som man enligt de flesta tiraker gör bäst i att slita ut med en [tirakkrok](https://docs.google.com/document/u/0/d/1LsILF2PGh_TSO9VkkphizlkjDTvGsL6MZv1mtqCLRgw/edit)).


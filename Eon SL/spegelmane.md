Spegelmåne är en något ombyggd vågridare som utöver last även kan frakta passagerare i en ombyggd del av det stora lastrummet. Skeppets kapten och tillika ägare, är kapten Jeorg Rask. Rask är en väderbiten veteran som kan sjön på sina fem fingrar. Innan han sadlade om till civil tjänst var han en uppskattad sjöfarare inom det ashariska sjöförsvaret och en tid även lärare på Camards Marinkåristakademi. Men när han nådde den beundransvärda åldern av femtio år lämnade han sjön och tog tjänst som styrman i handelshuset Wezis tjänst. Efter ett par år lyckades han få tag på Spegelmåne, ett billigt och mer eller mindre vrakliknande skepp, vilket han och några vänner rustade upp med stor händighet. Sedan dess har han tagit charterresor runt om Mundana, ofta på uppdrag av olika handelshus. Kapten Rask är känd som en pålitlig och framför allt kompetent man när det gäller försvar av last och besättning. Hans forna tid som marinkårist har satt sina spår, och han väljer alltid kunniga före detta soldater som vakter ombord på resorna. Kaptenen är också van vid den ökade piratverksamheten kring Asharien och Soldarn, i och med det så kallade Korsarkriget vilket rasar för fullt. Han har blivit angripen av pirater vid en mängd tillfällen, men hans skepp har aldrig fallit i deras händer – vilket retar gallfeber på piraterna.

besättningen:

Malvono Järvik - styrman
brigga kyllo - Jeorgs högra hand. En ung mystisk kvinna. 
Dask Ymer - timmerman
Yvan Krell - sjöman
Rikke Lorm - sjöman
Jorn Halgon - gammal sjöman
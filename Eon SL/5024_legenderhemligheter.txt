


• 5 •
GUDARNA & SKAPELSEN
LEGENDER & HEMLIGHETER
KAPITEL ETT
GUDARNA & 
SKAPELSEN
R
adh-Kamras drottning stjälpte i sig ytterligare en bägare 
ab­sint. I den sparsamt upplysta tronsalen dansade nakna slavar 
i takt med den frenetiska musiken. Taktfast trummande bland­
ades med spasmodiskt lutspel och långa utdragna hornstötar. Runt 
tron­en älskade prinsessorna. Drickandet, samlagen och mu­siken flöt 
samman till en kakofoni av perversiteter. Drottningen njöt.
Snart grumlades drottningens syn. Salens väggar rann samman, ljuset 
ersattes av mörker och mörkret av ljus. De kopulerande prinsessorna 
förvandlades till odjur, svarta bepansrade insekter med horn i pannan 
och långa vassa klor som fingrar. Invid rummets motsatta vägg, där 
porten ut mot palatsgården tidigare stått, fanns nu en sällsam bur. 
Dess galler tycktes förunderligt, som om det vore gjort av ljus och 
mörker på samma gång; eller värme och kyla. Inuti buren satt en 
varelse; en enögd koloss utan mun eller öron. Varelsens öga var 
stängt. Han sov – men samtidigt inte! Han drömde, precis som hon. 
Gudens dröm, skapelsens kärna. Drottningen njöt.
Insekterna dansade allt närmare drottningens tron. Snart fann sig 
Radh-Kamras härskarinna omringad av odjuren. Deras vassa klor rev 
hennes klänning i bitar, deras käftar slet bitar av hennes kött och 
deras brännande etter frätte djupa sår i hennes själ. Absinten verkade. 
Och drottningen njöt.

• 6 •
GUDARNA & SKAPELSEN
LEGENDER & HEMLIGHETER
AEON
A
eon är tidens väsen, den kosmiska varelse i vars drömmar hela världen existerar. Så 
länge Aeon sover kommer världen att bestå, men den dag han väljer att stå upp ur sin 
dvala kommer allt, dött som levande, att upplösas i intet. Aeon är en okänd gudom; 
endast henéa och vissa obskyra kulter dyrkar honom, och då under andra namn än Aeon.
Skapelsen
I det ögonblick Aeon lade sig till att drömma skapades univer­
sum. Sfärer och dimensioner fogades samman till en komplex 
väv av drömmar, styrda av tidens väsen. Till en början var ska­
p­elsen diffus och grumlig, men efterhand skapade Aeon struk­
tur och ordning, men även dess motsatser: oförutsägbarhet och 
upp­lösning. Sålunda upprättades de tre primalkrafterna: tid, 
stasis och kaos.
I mötet mellan tid, kaos och stasis, en kollision av två mot­poler 
under överinseende av den allenarådande tiden, uppstod grund­
krafterna: värme, kyla, ljus och mörker. I dessa vilda, mar­
drömsliknande fantasier vred sig Aeon och våndades. Tid­ens 
väsen skrämdes av sin egen skapelse och frammanade i sina 
drömmar väsen att skydda honom från de krafter han släppt lösa. 
Med dessa väsen skapades teotropin, gudakraften.
Gudarna
Aeons skyddande väsen var det som alver, dvärgar och männi­
skor valt att kalla gudar – teotropiska varelser med underbara 
krafter. Allt eftersom Aeon föll in i en allt djupare sömn tog 
gudarna för sig av de krafter tidens väsen släppt lös. Snart bör­
jade gudavarelserna strida sinsemellan; besegrade gudar förvand­
lades i grunden – försvagades och transformerades till demon­
iska väsen. Med denna transformation uppstod så demonkraft­en, 
daimotropin.
Efter dessa gudakrig uppstod en hierarki med gudarna som 
härsk­are och demonerna som slavar eller självständiga småfurst­ar 
över förkastade dimensioner. Såväl gudar som demoner såg 
snart nyttigheten i tjänare. Tillsammans tvingade de den vett­
skrämde Drömmaren att skapa psykotropin, en kraft som gjorde 
det möjligt för de gudomliga och de förskjutna att skapa andar.
Gemensamt fjättrade sedan gudar, demoner och andar den 
drömm­ande skaparen i en bur av värme, kyla, ljus och mörker.
Livets uppkomst
Gudarna nöjde sig inte med sina tjänarandar. Uppfyllda av 
möjligheten att skapa mer, att skapa något fundamentalt, beslöt 
de sig för att avtvinga Aeon livets hemlighet. I oändliga tider 
använde gudarna sin övertalningsförmåga på Aeon, samtidigt 
som demoner lät pina honom och andar skrämma och förföra 
honom. Den vettskrämde Drömmaren kunde inte stå emot; 
snart drömde han livets och dödens hemligheter. 
Genom att kombinera grundkrafter med livskrafter kunde 
gudavarelserna skapa de kosmiska krafterna. Aldrig mer 
behövde man Aeons hjälp, annat än för att upprätthålla tiden 
och tidens lagar. Gudarna skapade solar och månar, stjärnor 
och firmament att fästa dessa på. Himlavalvet bredde sin 
avskärmande kupa över världen – en gräns mot gudarna.
Genom att smida värme, kyla, ljus och mörker mot de 
kosmiska krafterna skapade man elementarkrafterna: eld, jord, 
luft och vatten. När så dessa fogades till livskrafterna skapades 
det som Mundanas forskare och magiker idag klassar som liv: 
växter, djur och allehanda varelser. Till en början befolkade 
dessa levande väsen världarnas yta i ett planlöst flackande till­
stånd. Gudarna fann detta avskyvärt, stötande eller försumligt 
och beslöt sig för att skapa symbolkrafterna och med dem de 
gudomliga lagarna.
Sålunda lades de sista bitarna till den gudomliga skapelsen, en 
skap­else som påbörjats i den stund Aeon lade sig till att drömma 
och som övertogs av gudarna och deras tjänare och pågår än 
idag.
Drömmarna och dimensionerna
Aeons drömmar är många och djupa. Som osynliga tentakler 
söker sig drömmarna ut ur Aeons sinne, vävandes dimensioner 
och kosmiska plan som från ett stund till en annan kan ut­plånas 
eller deformeras till oikännelighet. Då skall man i och för sig ha 
i åtanke att en stund för den store Drömmaren kan mätas i 
årtusenden, eller till och med evighet­er. Tidens väsen drömmer 
många drömmar samtidigt. Ibland flyter dessa in i var­andra, 
tangerar gränserna till vad som är möjligt och stör inte så sällan 
balansen i drömmandet. Det som människorna kallar Ande­
planet är en separat del av drömmandet. Det är en del av kos­
mos som ligger nära Drömmarens bur.   
Aeons drömmande är något som inte kan förklaras, inte heller 
för­stås. Det enda man kan göra är att acceptera det faktum att 
värld­en enbart existerar i Drömmarens inre, men manifesterar 
sig samtidigt runtom detta Tidens väsen. Gudomen själv exist­
erar alltså bara i sina egna drömmar – en cirkeldröm således.
Eo
Eo är Aeons inkarnation och enda kontakt med skapel­
sen. Eo existerar parallellt med Aeon och stör aldrig ska­
parens slummer. Istället ser Eo till att Aeons slummer 
fort­går, i evighet efter evighet.
Denna mäktiga gudom är skaparens budbärare och vilja. 
Hon kontrollerar att kosmos lagar upprätthålls och att 
gudarna inte stör ordningen mer än nödvändigt. Hon är 
Aeons fångvaktare, men samtidigt en beskyddare. Eo ser 
till så att Aeon fortsätter sova och hålla skapelsen vid liv, 
men håller även ett öga på andra gudar och demoner, så 
att de inte bestämmer sig för att kväva Drömmaren när 
han sover sin djupa sömn.
I vissa kulturer är Eo olyckans gudinna, härskarinna över 
malörtens bägare och bringare av sorger.

• 7 •
LEGENDER & HEMLIGHETER
GUDARNA & SKAPELSEN
Universella lagar
Universella lagar är de lagar som skapats av tidens väsen. Även 
om gudarna fängslat Drömmaren i en bur skapad av grund­
krafter kan de aldrig, hur mycken kraft de än uppbådar, rucka 
på de universella lagar Aeon skapat. En sådan handling skulle 
med­föra att tidens väsen släpptes lös ur sin bur eller, än värre, 
väcktes ur sin sömn och slutade drömma. Även de mest 
kaotis­ka av demoner aktar sig noga för att bryta mot de 
universella lagarna eftersom en sådan överträdelse skulle 
innebära slutet för deras existens.
En universell lag är balansens lag, vilken säger att allting strävar 
mot jämvikt. Till exempel måste all magisk energi som används 
alstras någonstans ifrån och all dränering av en kraft måste er­sättas 
av en annan. Till exempel ersätts den biotropi som lämn­ar 
människan vid dödsögonblicket av nekrotropi medan den kryo­
tropi som försvinner ur en smältande isbit ersätts med termo­
tropi. 
Denna balanslag innebär också att gudar aldrig kan dö (i bety­
delsen upphöra att existera), enbart bli mindre mäktiga för att  
kanske slutligen tyna bort i glömska. Naturligtivs kan man 
tänka sig att man fängslar en gud eller tar bort dess krafter. Att 
döda en gud skulle kräva fruktansvärda krafter, och hela världar 
skulle förmodligen förgås till följd av den kraftdränering de 
skulle utsättas för. Detta är ett av skälen till varför gudar och 
demoner undviker att strida mot varandra öppet. Istället väljer 
man sina förkämpar i de dödliga varelserna och låter dem 
utkämpa strider mot rivaliserande gudars följeslagare, ibland för 
ett giltigt skäl men ofta enbart till följd av gudomliga nycker.
En mycket speciell universell lag är den om tidens struktur, peri­
petierna och eonerna. Denna lag beskrivs ingående i nästa 
avsnitt.
Gudomliga lagar
Gudomliga lagar är de lagar som skapats av gudomliga väsen. 
De är inte universella och kan därför överträdas av andra 
gudomliga väsen (eller till och med dödliga), såvida de äger 
kraften och viljan. 
Många gudomliga lagar är ämnade för de gudomliga varelsernas 
följeslagare. Som exempel kan nämnas de sju påbuden inom 
Daakkyrkan eller Mhîmrättens förbud för de troende att äta 
fågel. Överträdelser av de gudomliga lagarna bestraffas av 
gudarna genom minskning av den troendes helighet 
(Qadosh).
Naturlagar
Naturlagar är lagar som uppträder som regelmässigheter i 
naturförloppen. De beror främst på materien och materiens 
förhållande till annan materia. När en viss mängd ren magisk 
kraft sätts samman med en annan magisk kraft uppstår alltid ett 
förutbestämt resultat: vatten som hälls på eld avdunstar (om det 
rör sig om en liten vattenmängd) eller släcker ut elden (om det 
rör sig om en stor vattenmängd).
Exempel på naturlagar är tyngdlagen, termo­dynamik­ens lagar, 
diverse matematiska lagar och så vidare. Många av dessa lagar 
är ännu inte helt och hållet kartlagda av Mundanas forskare och 
teoretiker; vissa är inte ens funna.
Naturlagarna står längst ned i de kosmiska lagarnas hierarki. 
Gudomliga väsen kan med lätthet upphäva eller skapa nya natur­
lagar. Också dödliga som är kunniga inom magins fält brukar 
kunna manipulera naturlagarna, även om detta ibland leder till 
okontrollerade dissipationer och ett och annat oönsk­at resultat.
KOSMOS LAGAR
D
et finns huvudsakligen tre typer av kosmiska lagar: universella lagar, gudomliga lagar 
och naturlagar. Lagarna är hierarkiskt indelande, naturlagarna är underkastade de 
gudomliga lagarna, vilka i sin tur är underkastade de universella lagarna. I detta avsnitt 
presenteras ett antal av dessa lagar.
EONERNA & MÖRKRET
K
anske den märkligaste av de universella lagarna är lagen om tidens struktur. Aeons 
skap­else är tidsmässigt indelad i eoner om 10.000 mundanska år. I slutet av varje eon 
infaller ett ’Mörker’, när gudar och demoniska väsen kämpar om herraväldet över 
världen genom sina förkämpar.
Peripetierna
Vart tiotusende år drabbas Mundana av peripetier, ofta våld­
samma och oväntade omvälvningar av världsordningen. 
Anledningen till dessa omstörtningar är de regelbundna upp­
görelser mellan gudarnas förkämpar som med osviklig regel­
mässighet tar plats vid just denna tidpunkt, vart tiotusende år. 
Under dessa peripetier utplånas mycket av de kunskaper som 
Mundanas intelligenta varelser tillskansat sig under den före­
gående eonen. Utöver tillbakagång inom teknologi, allehanda 
kunskaper om den gångna tiden och magi är det heller inte 
ovanligt att folkslag eller hela raser utplånas eller tvingas i exil 
eller slaveri. Så hände till exempel med de alfer som en gång 
levde i Mundanas skogar.
Den första tiden efter en peripeti präglas ofta av en ny skapelse 
av något slag. Det kan röra sig om nya riken som växer fram 
eller att helt nya raser och folkslag som tidigare levt som mino­
riteter tillskansar sig den ledande makten i världen. Teknologi­
nivån är låg, och likaså den magi som tar kraft ur de besegrades 
aspekter. Världen och naturlagarna brukar också ändras bero­
ende på vem eller vilka som går segrande ur peripetin. Som 

• 8 •
GUDARNA & SKAPELSEN
LEGENDER & HEMLIGHETER
exempel kan nämnas en av de tidiga eonerna när köldens gudar 
och förkämpar besegrade Mundanas tidigare härskare eld­
element­arerna; från att ha varit ett inferno av brinnande 
vulkan­er och kokande hav, förvandlades Mundana till en kall 
och frostbiten vintervärld.
Ju längre en eon lider, desto mer luckras den nya skapelsen 
upp. Allteftersom de besegrade makterna vinner ny kraft och 
människor och andra varelser väljer att gå egna vägar istället för 
att stödja de ursprungliga härskarna, förändras maktbalansen 
och med den även lagarna. För att fortsätta exemplet med frost­
gudarnas eon så steg till exempel medeltemperaturen mer och 
mer ju längre eonen led; och dyrkan av eldgudar och eldmagi 
som vid eonens begynnelse varit så gott som bannlysta vann allt 
fler och fler anhängare.
Slutfasen av varje eon präglas ofta av stor orolighet och en hän­
synslös kamp om makt och herravälde där ingen verkar ha 
överhanden. Alla krafter är ungefär jämnstarka, och antalet 
gudar som dyrkas är relativt stort. Den teknologiska nivån når 
liksom den magiska också en topp, innan den återigen slås ned 
och faller i glömska i och med den nya eonens intåg.
Peripetierna kallas ofta för ’Mörkret’, särskilt i dvärgiska legen­der. 
Mörkret syftar på den svarta tid av förödelse en peripeti för med 
sig, men också det mörker som dvärgarna upplevde under den 
förra eonen när de tvingades ta sin tillflykt under jorden.
Den gudomliga kampen
Peripetin eller Mörkret är i första hand en kamp mellan teotro­
piska väsen (gudar) och psyko- och daimotropiska dito (andar 
och demoner). Just vid födelsen av en ny eon är gräns­erna 
mellan andeplanet, den fysiska världen och en stor mängd andra 
kosmiska plan väldigt svaga, vilket gjort detta till ett ypperligt 
tillfälle för magiska varelser att manifestera sig i Mundana.
Den främsta anledningen till Mörkrets invasion är tjänar­
varelser­nas önskan att hämnas på gudarna för att dessa skapat 
dem att tjäna i all evighet. Då gudarna är allt för mäktiga för att 
kunna besegras är alternativet att våldföra sig på gudarnas 
skapelse – den fysiska världen. Många av dunklets varelser är 
också maktlystna, och vill gripa varje tillfälle till att ’leka’ gudar. 
Gudarna kan i sin tur inte direkt motverka invasionen. För det 
första tillhör peripetierna de universella lagarna, vilka är omöj­
liga att rubba – vart tiotusende år kommer portarna mellan det 
fysiska planet och de kosmiska planen att vara svaga. För det 
andra kan gudarna inte ta kål på mörkrets varelser, eftersom 
även detta skulle innebära ett brott mot en av de universella 
lagarna – den om kosmos balans.
Gudarnas chans att möta Mörkret är därför att mobilisera sina 
förkämpar: Mundanas skaror av troende, men även de lojala 
tjänarna och andevarelserna, till exempel helgon och magiska 
beskyddare. Det händer också att gudar låter manifestera sig i 
fysisk form för att leda eller stötta de dödliga. Gudarna kan 
emellertid endast använda en bråkdel av sina krafter i sin fysiska 
manifestation, dock tillräckligt för att kunna vinna hela fältslag 
på egen hand, beroende på vilket motstånd som ges förstås.
Den gudomliga kampen kompliceras emellertid av det faktum 
att alla gudar inte drar jämnt. Många gudar har olika mål, och 
det kan därför råda stor osämja och oenighet. Gudarna ser 
Mörkret också som en inbördes kamp, där man försöker spela 
ut varandra för att skaffa sig så bra utgångsläge som möjligt 
inför den kommande eonen. Vissa försmådda gudar drar sig 
inte ens för att stödja Mörkrets makter i kampen mot gudarna, 
med den tanken att själva kuva Mörkret när de andra gudarna 
förlorat herraväldet över Mundana. Xinu, fader till tusen 
skugg­or, är en sådan avfälling, vars främsta mål är att fördriva 
de andra gudarna från Mundana och hämnas det faktum att han 
under många eoner fått stå åt sidan för mäktigare gudomar. En 
annan avfälling är Ahriman, Mörkrets Furste, även kallad 
Malgoarh – av ockultister ansedd som den mäktigaste av 
Mörkrets gudomar.
Kampens natur
Mörkret är inte en kamp mellan gott och ont, även om det ur 
människornas synpunkt kanske kan upplevas så då den ena sidan 
vill våldföra sig på den fysiska världen medan den andra sidan 
vill behålla greppet om den. De metoder som de olika sidorna 
använder sig för att motivera sina trogna är ibland kusligt lika 
varandra; våld, skrämseltaktik och ett medvetet framkallande av 
lidande förekommer som redskap både hos gudarna och hos 
Mörkrets varelser. Det är emellertid vanligare att gudarna avstår 
från sådana förskräckliga metoder och istället för­söker finna 
andra sätt att motivera sina förkämpar, än att Mörkrets varelser 
gör det. Det sägs att drakarna, både lumian och mortuach, valt 
att bekämpa Mörkret, men på helt olika sätt.

• 9 •
LEGENDER & HEMLIGHETER
GUDARNA & SKAPELSEN
Även om kampen i gudars och demoners ögon uppfattas som 
en cyklisk, återkommande kamp, vars resultat aldrig är avgör­
ande utan bara ’blandar om i leken’, så måste den förstås ur 
människors (och tirakers och dvärgars) synvinkel klassas som 
helt och hållet slutgiltig. Då gudar och Mörka tjänare kan dra 
sig tillbaka, slicka såren och invänta nästa periodiskt åter­
kommande drabbning, slåss de olika folken för sin existens – 
män­niskor är som bekant inte odödliga. Mörkret för Mundanas 
folk är därför i allra högsta grad episkt, katastrofalt och defini­
tivt. Det gudarna betraktar som ett – låt vara viktigt – spel, är 
för Mundanas folk en kamp mot utplåning.
Den nuvarande eonen
Mundanas nuvarande år 2697 e.D. är i själva verket det 9.999:e 
året efter den senaste eonens begynnelse. Under den långa tid 
som gått sedan denna nydaning har människan blivit den 
ledande rasen, övervakade av mer storslagna varelser som 
drakar och halvgudar. Människan har upprättat och raserat 
im­perier, utforskat magi och läkekonst, gjort framsteg inom 
tek­nologi och agronomi och lagt under sig en stor del av Mun­
dana. Dvärgarna har visserligen uppfört storartade fästen och 
liksom alverna blivit framstående inom många områden, men 
detta är ingenting jämfört med de svunna eoner då dessa raser 
ägde människans plats.
Nu återstår emellertid endast halvannat år till nästa kamp 
mellan gudarna. Gudar och demoniska väsen mobiliserar sina 
för­kämpar, stödda och representerade av halvgudar och hjältar 
runtom i Mundana. Profetior om världens undergång blir allt 
vanligare och mystiska fragment och legender som fordom 
tyckts glömda har återigen pånyttfötts.
Vissa har uppmärksammat dessa tecken, och vissa har till och 
med gjort sig redo inför den strid de förutspått eller räknat sig 
fram till skall stunda.
Kunskap om tidigare eoner
Normalt sett är kunskap om tidigare eoner i princip omöjlig att 
skaffa fram. Inte nog med att det går 10.000 år mellan varje 
eon; i kampen som inleder varje ny eon förstörs också mycket 
av den kunskap som byggts upp under den tidigare tidsepoken. 
Faktum är att väldigt få överhuvudtaget känner till hur tiden 
strukturerats; endast väldigt skickliga magiker, enträgna utforsk­
are eller urgamla alver och dvärgar tycks ha bevarat vissa 
fragment och brottstycken av vad som kan vara en teori om 
tidens uppbyggnad.
Dock, fortfarande finns gamla böcker (ofta förstärkta med 
al­kemi­ska processer) och inskriptioner i glömda gravvalv som 
kan ge en antydan om eonernas obarmhärtiga lek med 
Mundana som spelplan. I havens djup och i bergens mörker 
finns till och med slumrande civilisationer från andra eoner, 
som av en eller annan anledning valt att hålla sig dolda och att 
inte söka kon­takt med världen utanför. Såväl vinnare som 
förlorare under det senaste Mörkret vill förstås se till att ge sina 
förkämpar bästa möjliga utgångsläge inför nästa dramatiska 
gudastrid, och därför finns det gott om lämningar och nycklar, 
bara man vet vad man ska leta efter. Just att veta vad och hur 
man skall hitta informationen är ofta det svåraste – nycklar till 
det förflutna och fördolda och olika typer av information kan 
vara ohyggligt svårt att spåra upp och bärga, medan svaren 
ligger så uppenbara att man bara inte ser dem om man inte har 
den kunskap som gör dem synliga.
Bland de mäktigare raserna är det framförallt tirakschamaner 
och dvärgar ur klanen Drezin som tycks ha mest kunskap om 
tidens gång och eonernas roll. Dessa är emellertid inte beredda 
att yppa alltför mycket om vad de vet. Viss dunkel vetskap går 
även att finna i tokons gamla sånger.
En spelledare som vill krydda sin kampanj kan låta sina spelares 
rollpersoner komma över ett föremål eller till och med besöka 
en plats uppförd under en svunnen eon. På så vis kan rollper­
sonerna få en glimt av Mundanas fantastiska historia, och 
kanske kunskap om någon av de tusentals civilisationer som 
föregått den nuvarande.
Rollspel i en svunnen tid
Det finns ingenting som hindrar en dristig spelledare att 
sätta upp en kampanj under en tidigare eon. Eons grund­
regler har allt vad man kan tänkas behöva för spel i en 
svunnen tid. Ett antal punkter man bör tänka på (och 
grundligt försöka besvara innan man sätter igång att 
planera äventyr) är till exempel följande:
◊	 Hur ser Mundana ut rent geografiskt och klimat­
mässigt i detta flyktade tidevarv? Ju närmare den 
nu­var­ande eonen man placerar kampanjen, desto mer 
lik­heter bör finnas.
◊	 Vilka raser behärskar Mundana, och i vilken ut­sträck­
ning? Vilket är det förhärskande samhälls­skick­et och 
vilka gudar dyrkas? Finns det människor?
◊	 Vilken teknologisk nivå har eonen uppnått? (Tänk på 
att utvecklingen ofta kullkastas vid tiden för ett nytt 
Mörker, och att en svunnen eon mycket väl kan 
innehålla tekniskt eller magiskt överlägsna artefakter 
jämfört med den nuvarande eonens år 2967 e.D..) 
Vilka vapen används? Hur ser städer, kommun­ika­
tioner och infrastruktur ut?
◊	 Hur vanligt är det med magi? Vilka aspekter är de 
för­härskande, och vem får utöva magi?
En variant på en forntida kampanj är att låta roll­per­
sonerna företa någon form av tidsresa – kanske till följd 
av ett misslyckat alkemiskt experiment, eller som straff 
för att de brutit sig in i den vandöde ärkemagikerns 
gravkammare. Rollpersonernas grundläggande mål torde 
vara att försöka finna en väg hem, men kanske är det 
något rollpersonerna måste uträtta i den svunna tiden för 
att ställa saker och ting till rätta i nutiden. Och vem vet 
vilka skatter som väntar rollpersonerna i dessa flyktade 
eoner; eller vilka monster för den delen?
En introduktion till en sådan tidsresa finns på sidan 54 i 
den här boken, där den mystiska tidskatarakten presen­
teras.

• 10 •
GUDARNA & SKAPELSEN
LEGENDER & HEMLIGHETER
De gamla religionerna
Det finns många religioner som överlevt Mörkret, även om 
anhängarna knappast reflekterar över detta – de flesta vet ju 
inte ens om eonernas existens. Eifremerna är en sådan religion. 
Eifremerna framhåller i sin skapelsemyt guden Unda som den 
drömmande skaparguden. Andra gudar, till exempel Nasuod 
och Barantu, kämpar samtidigt om herraväldet över den 
nu­varande världen. I det kommande Mörkret skall Barantu 
enligt Eifremernas myt åkalla sina demoner för att förgöra 
världen.
Henéaalverna har också bevarat brottstycken av den äldsta ska­
pelse­myten i sin religion. De tillber ett väsen som de kallar Rani 
– en gudom som uppvisar stora likheter med Aeon. Alv­ernas 
Rani har dock getts många schamanismiska attribut; till ex­empel 
styr gudomen enligt deras tro över andar som utför Ranis vilja.
Tirakerna tillber visserligen inte Aeon, men väl en av de gudo­
mar som spelat en stor roll under många av de eoner som före­
gått den nuvarande: gudinnan Mahktah. I tirakernas skap­else­
myt finns elementarkrafternas födelse med, liksom kamp­en 
mellan gudar och demoner. Mahktah har dock fått ersätta 
Aeon som skapargudom i dessa legender.
Utöver ovan nämnda religioner finns ett flertal mindre obskyra 
kulter som utifrån återfunnen kunskap från tidigare eoner dyr­
kar Aeon eller någon av de glömda gudarna. Ferriskulten är ett 
exempel på en sådan kult, liksom de demoniska Azradeus 
Barn.
Schamanernas skapelsemyter
Schamanernas legender och myter skiljer sig mellan olika pri­
mi­tiva och nomadiska kulturer. De exakta detaljerna och vilka 
andar som figurerar är helt olika hos exempelvis henéa, tira­
kerna, kamorianerna och Asha­slättens nomader. Den gemen­
samma nämnaren är ändå hur värld­en skapades, hur djur, 
växter och andra varelser kom att befolka världen. 
Schamanernas skapelsemyter skiljer sig på flera sätt från andra 
berättelser om hur Mundana skapades. Den största skillnaden är 
att det inte är några gudar som skapar världen i egentlig 
mening, utan snarare ett antal olika andar vars handlingar for­
mat Mundana. Oavsett vilken kultur som myten har sitt upp­
hov i så finns det alltid en skaparande som bringar fram världen 
ur kaos. Denna ande kan exempelvis kallas Skaparfader, Drake, 
Ubheanaidh, Demiurg, Rani, Stora Anden eller Aeon – det är 
alltid fråga om ett opersonligt väsen som står över allt annat.
Den andra stora skillnaden är att det sällan berättas om några 
speci­fika individer – varken gudar eller andra varelser. Det är 
iställ­et olika växtarter, rovdjur, bytesdjur och andra natur­
företeelser som personifieras i en ande. Aktörerna i myterna är 
alltså unika individer som exempelvis Västanvind, Räv, Örn, Eld, 
Vinter och Sten. Dessa andar handlar ofta efter mönster som är 
typiska för den kultur som legenderna berättas inom. Olika 
’yr­ken’ inom de primitiva kulturerna personifieras också av unika 
individer, exempelvis Jägare, Smed, Krigare, Dotter och Moder.
Myternas tema bygger nästan alltid på en konflikt mellan en 
eller flera andar, där den vinnande anden i konflikten antingen 
förändrar världen eller begränsar den besegrade fiendens för­
mågor. Ofta är det frågan om den så kallade trickster som vill 
förändra och göra världen mer utmanande. Denna har olika 
identitet, exempelvis Räv, Orm och Korp.
Gudarna kan figurera i myterna men bara som andar bland alla 
de övriga. De kanske vanligast förekommande gudarna är Jord­
modern, Mahktah och Rotrax.
Kunskapen om skapelsemyterna (och för den delen alla andra 
legender) lär sig schamanen dels från sin lärare, men också 
genom att själv vandra på andeplanet och träffa de andar som 
figurerar i myterna för att på så sätt få förstahandsinformation 
om hur det verkligen förhåller sig.
Hjulmyten
Enligt de flesta religioner i Mundanas värld är tiden linjär; det 
finns en början och ett slut på tiden. Hjulmyten hävdar istället 
att tiden är cirkulär, det vill säga att det vare sig finns början 
eller slut, utan att tiden ständigt upprepas. Allting ingår i ett 
enda gigantisk kretslopp och återupprepas ständigt. Alla själar 
återföds och lever liv efter liv. Inte ens gudarna kan undslippa 
detta kretslopp. Den samoriska läran är ett exempel på en 
religi­on som baseras på hjulmyten.
En mer radikal tolkning av hjulmyten är att eftersom allting 
all­tid har upprepats och alltid kommer göra det, kan det inte 
finnas någon skapelse. Därmed är problemet med skapelsen löst 
(samtidigt som den helt enkelt avskaffats). 
Hjulmyten har förstås sitt upphov i den cykliska tidegång som 
faktiskt finns i Mundana, i och med eonerna och peripetierna 
– och vem vet; kanske är tiden faktiskt cirkulär? Kanske fanns 
det ingen skapelse utan bara ett enda långt drömmande...
Filosofernas skapelsemyter
Många filosofer, bland annat den store tänkaren Gurg av 
Morgu, har menat att den fysiska världen enbart är en blek 
skugga av andevärlden. Detta skulle innebära att andevärlden 
uppstod först. Enligt de flesta filosofer har andevärlden alltid 
funnits och kommer alltid att finnas. Den är evig, precis som 
dess innevånare. Andarna, demonerna och gudarna har alltid 
funnits där i ett tätt samspel på andevärlden. Så skedde något 
och ur den andliga materian skapades på något vis den första 
fysiska materian, enligt många filosofiska strömningar den­
samma som de fyra elementen. Dessa utvecklades sedan snabbt 
SKAPELSEN ENLIGT RELIGIONERNA
D
e olika religionerna har sina varianter av skapelsen, vissa inte alls olika historien om 
Aeons drömmande, andra helt unika och till synes utan grund i den första skapelsen. 
Vanligt är att skapelsemyterna utformats efter de händelser som föregick eller tog plats 
under de senaste Mörkren. Dessa återkommande apokalyptiska skeenden kan förstås ses som nya 
skapelser i sig, dock av ett helt annat slag.

• 11 •
LEGENDER & HEMLIGHETER
GUDARNA & SKAPELSEN
Sanningshalten i religionerna
I boken ’Religioner: Gudarnas kamp’ presenteras en 
upp­sjö religioner. Många av dem står i motsats­för­
hållande, både till varandra och till sanningen om Aeon. 
Daak­kyrkan erkänner till exempel inga andra gudar än 
Daak, medan spindelgudinnas trogna är övertygade om 
att just deras gudom är den som spinner världens trådar 
till ske­enden. Bara för att religionerna fastställt läror som 
inte stämmer med Aeons sanna skapelse behöver detta 
dock inte betyda att gudomarna är falska eller inte 
existerar. Det kan finnas många anledningar till varför 
religionerna ser ut som de gör:
◊	 Gudomen vill presentera en alternativ sanning. Ett 
exempel är Daak, som vill framstå som den ende 
guden för att bättre kunna motivera folk att följa just 
honom – han är ju Den Ende. Det är dessutom tvek­
samt om Daak erkänt de andra gudarnas existens ens 
för sig själv.
◊	 De troende har skrivit om religionens lära för att gynna 
sig själva. Ett exempel är staden Vazago, där de trenne 
gudarnas religion perverterades av de styrande för att 
tjäna världsliga syften. Då svaga gudomar kan­ske skulle 
ha bidat sin tid eller låtit undersåtarna själva styra, lät de 
mäktiga tre istället förstöra staden som ett straff.
◊	 Gudomen har försummat vidmakthållandet av sin 
religion. Ett exempel är dyrkan av Aeon, där den 
fängs­lade gudomen varken velat eller kunnat styra sina 
troende. Detta har resulterat i att religionen fallit i 
glömska och att endast brottstycken överlevt och 
inflätats i andra religioner.
◊	 En kombination av ovanstående.
Många av de unga gudarna har dessutom liten eller ingen 
kunskap om Aeon och skapelsen, och har därför tvingats 
tolka skapelsen ur ett eget perspektiv. Ett exempel är sol­
gudarna Aurias och Pelias, vars skapelsemyt innehåller 
eonerna och peripetierna (den eviga omvälvningen) men 
saknar en reell skapare och skapelse.
till den fysiska värld som Mundana utgör idag. Främst tror man 
att det var genom spontan transformering av de fyra elementen, 
men ingen har lyckats lägga fram annat än gissningar.
En annan filosofisk idé är teorin om världen som en lögn: den 
fys­iska världen som en illusion, inpräntad i människornas 
sinnen av en mäktig gudom eller ande. Enligt teorin var 
människor­na en gång odödliga gudar och härskare över ande­
värld­en, men långt senare låsta i den fysiska världen som straff 
för ett brott som begåtts i samband med den fysiska världens 
till­komst. Människornas krafter begränsades till det ynkliga de 
idag besitt­er, och deras liv förkortades genom döden. Skapelse­
myten har anammats av ett flertal religioner, bland annat den 
bedrägliga Rotrax-kulten, men också inom Allvetandets 
brödra­skap, där människorna kan fly sitt fysiska fängelse genom 
att uppnå total kunskap.
Vetenskapliga förklaringar
Då och då händer det att forskare runt om i Mundana försöker 
förklara skapelsen på vetenskaplig väg. Vissa hävdar att uni­
versum skapades ur en psykotropisk explosion medan andra 
hävdar att någon slags tidig förökning eller sammangyttring av 
dissiperande filament i ett tomt kaos gav upphov till olika arter 
av djurriket, mineralriket och växtriket. De vetenskapliga för­
klaringarna ligger långt från myterna om Aeon eller vad övriga 
religioners läror förkunnar, och dess förespråkare får utstå 
mycket spott och spe. Magus Hegenarit, som beräknade ska­
pelsen till tio miljarder år före Daak genom flödestäthets­minsk­
ning enligt nollpunktsteoremet, brändes till exempel på bål för 
sina kätterska idéer om att världen skapats utan gudomlig inter­
vention ur en oändligt liten punkt.
Alla vetenskapliga förklaringar har det gemensamt att de för­
söker förklara ett övernaturligt fenomen medan de samtidigt 
förnekar att övernaturlighet existerar – en paradox som i bästa 
fall leder till att forskaren vandrar genom livet i blindo, och i 
värsta fall leder honom upp på bålet.
Skapelsen enligt Daakkyrkan
I begynnelsen fanns bara endast tiden. Den allsmäktige skapar­en 
tog det förflutna och framtiden och skapade med lika delar av 
dessa stasis och kaos. Då stasis och kaos kom i kontakt med 
varandra rämnade alltet i tu så att en del bildade en synlig värld 
och den andra bildade den dolda. Av tiden fanns nu endast 
nuet kvar, i vilket alla väsen sedan denna stund är bundna av.
Sedan skapade Daak firmamentet varpå solen, månen och 
stjärn­orna är fästade. Daak skapade därefter växter, djur samt två 
sorters varelser: ashal som var ljusa och belial som var de 
mörka. 
I Gudaboken står att läsa att belial gjorde uppror mot Daak och 
ställde sig över Daaks skapelse och kallade sig gudar. Främst 
bland dessa falska gudar ställde sig Malgoarh. Tillsammans med 
Fexior, Daaks blåskimrande lejon med vingar av stål, be­seg­rade 
Daak belial och kastade ner dem i ett fasanfullt eldhav som 
Daak skapade för att frälsa de som syndar.
Daaks besvikelse på skapelsen var stor och han byggde därför 
en fästning ovanför molnen dit endast de rättrogna bland ashal 
har tillträde. I denna fästning härskar Daak över alla de skaror 
som väntar på att slutgiltiga striden då domedagen kommer.
Människans ursprung
Människans ursprung är höljt i dunkel. Känt är att människan 
tillhör ett ungt släkte, och att såväl tiraker som alver och 
dvärgar har en längre historia. Följande är inte känt för någon, 
undantaget gudarna:
De första människorna andades Mundanas luft för första gången 
under den förra eonens första hälft (alltså för 15.000–20.000 år 
sedan). Människorna formades ur aspekterna geotropi och 
hydro­tropi och gavs liv genom vilda biotropiska flöden.
Många gudar har gjort anspråk på att ha skapat människorasen 
genom sina världsliga företrädare, och vem som verkligen var 
fader eller moder till människosläktet lär förbli en hemlighet. 
Alla religioner har sina varianter av hur människosläktet 
tillkom. 

• 12 •
GUDARNA & SKAPELSEN
LEGENDER & HEMLIGHETER
Gott och ont
Begreppen gott och ont har i mångt definierats av Mundanas 
filosofer och förhärskande religioner. Till godhet vill man 
gärna räkna dygder som ödmjukhet, generositet, barmhärtighet 
och mod. Ofta läggs även mer asketiska dygder som måttlighet 
och kyskhet till godhetsbegreppet.
Ondskan är godhetens motpol. Daakkyrkan sammanfattar den 
synd­ighet som utmärker onda varelser i de sju dödssynderna: 
hög­mod, avund, vrede, lättja, girighet, frosseri och otukt, men 
lägg­er även till häxeri och blasfemi som typiskt för ondskan.
Det finns förstås gott om undantag från denna bild av godhet 
och ondska, vilket bara understryker att polerna är godtyckliga. 
Glutharierna ser till exempel inget ont i att frossa medan barm­
härtighet endast är förakt värt inom Commersium Lamia.
Personifieringar av ondskan
Ondskan personifieras ofta och ges ibland nära nog gudomliga, 
eller åtminstone demoniska krafter. Det kan röra sig om jord­
nära företeelser och individer, kanske en gammal gumma som 
ut­pekas som häxa eller en familj vättar som förstås bara måste 
ligga bakom att kossorna blivit sjuka. Det kan också röra sig om 
mer kraftfulla bilder, ofta understödda av religionernas eller filo­
sofernas läror. Daakkyrkans personifiering av ondskan kallas 
Malgoarh, och avbildas ofta med horn i pannan och klövar till 
fötter. I Västlanden förkroppsligas ondskan i nattens varelser och 
i Menon-Aun kommer ondskan i form av en niosvansad drake.
Det finns förvisso vissa mäktiga väsen som aldrig tvekar att göra 
ont och samtidigt motverka det klassiska goda. Några av dessa 
väsen är Ahriman, som också kallas Mörkrets Furste eller 
Malgoarh, Tarak den fruktade, och Beel den rättvise. Dessa 
mäktiga väsen är ofta teotropiska varelser eller mäktiga daimo­
tropiska skepnader.
Onda andar
Alla mäktiga onda väsen har även tjänare eller slavar som 
sprid­er död och ondska omkring sig. Dessa kallas i vardagligt 
tal för onda andar och kan motsvaras av allt från demoner och 
djinner till pestsjukdomar och isande vindar. Andarna är ofta 
giriga daimo­tropiska väsen.
Onda kroppsdelar
Det är inte ovanligt att folk blir märkta av ’ondskan’. Förutom 
ohälsosamma magiska effekter i samband med utövandet av 
demonologi eller nekrotropi finns även en mer vardaglig form 
av märkning, nämligen att få ’onda’ kroppsdelar. Onda kropps­
delar kan framträda spontant eller som resultat av en olycka eller 
ondskefull förbannelse. De kan även bli resultatet av att vandra 
för långt från gudarnas stigar, i synd och olydnad, nämligen om 
värdet för Qadosh sjunker under noll. Vilken kroppsdel som 
drabbas är olika, men gemensamt är att de drabbade kropps­
delarna blir förvridna, vårtbetäckta eller på annat sätt miss­
formade (undantaget auran, som är osynlig men kan lukt­as). 
Varje gång någon förlorar Qadosh under noll slår man 1T00 
för att se om personen märks av ohelighet. Slaget modifieras 
positivt med den mängd Qadosh som understiger noll. En per­
son som sänker sin Qadosh till –16 slår alltså 1T100+16 (egent­
ligen 1T100–(–16)). Resultatet jämförs med tabell LH-1.
Ond aura: Den märkta sprider en svagt unken odör omkring 
sig som kan förnimmas med lukten (svårigheten att känna 
lukt­en är Mycket lätt (Ob1T6) inom en meter och ökar sedan 
med en nivå (+Ob1T6) för varje ytterligare meter). Den som 
möter eller vistas i den märktas närhet har tre nivåer svårare 
(+Ob3T6) på alla slag mot Tur under ett helt dygn. Alla slag 
mot Jakt, Fiske och andra fångstfärdigheter kommer auto­mat­
iskt att misslyckas under samma period.
Ond fläck: Ett rött eller svart födelsemärke, ofta i form av ett 
an­sikte eller liknande, uppträder någonstans på kroppen, van­
ligt­vis på halsen, bröstet eller mellan låren. Den som bolar med 
den märkta har tre nivåer svårare (+Ob3T6) på alla slag mot 
Tur under ett helt dygn. En eventuell avkomma föds auto­
matiskt med en ond kroppsdel (slumpa fram vilken).
Ond hand: Den märktes hand förvrids till en perverterad 
knota – en blek rest av vad den en gång var. Handen kan inte 
användas till att skriva med eller greppa med – möjligtvis kan 
den användas för att attackera med. Den som skakar hand med 
den märkta har tre nivåer svårare (+Ob3T6) på alla slag mot 
Tur under ett helt dygn. Om den som skakar hand misslyckas 
med ett normalsvårt (Ob3T6) slag mot VIL drabbas han dess­
utom av blodkoppor under nästföljande midnatt.
Ont hjärta: Den märktas Amor och Generositet sänks till 3.
Ont öga: Ett av den märktas ögon svartnar och blir elakt. Var 
eller vårtor uppstår oftast runtom det och själva blicken blir kall 
som is eller varm som helveteseld – kuslig helt enkelt. Den som 
möter den märktas blick har tre nivåer svårare (+Ob3T6) på 
alla slag mot Tur under ett helt dygn. Dessutom ökar svårig­
heten för alla slag att motstå rädsla med en nivå (+Ob1T6) 
under samma tid.
ONDSKAN
O
ndska förekommer liksom godhet inte i ren form i Mundana, även om många religi­
oner ser det så. Det finns således ingen genuin ond kraft på samma sätt som det till 
exempel finns pyrotropi för eld och skototropi för mörker, men det finns trots detta 
saker som kan klassas som ont eller gott, beroende på vilken ansats man väljer.
1T100–Qadosh	
Märkning
1 – 100	
Ingen märkning, ännu...
101 – 105	
Ond fläck
106 – 110	
Ont öga
111 – 115	
Ond hand
116 – 120	
Ond aura
121+	
Ont hjärta
Tabell LH-1: Hur man märks av ondskan.

• 13 •
LEGENDER & HEMLIGHETER
GAMLA RIKEN
KAPITEL TVÅ
GAMLA RIKEN
D
agen led mot sitt slut. Den nedåtgående solens röda sken fick 
staden Jelems vita kalkstensmurar att glöda, som vore de av 
eld. Vanligtvis skulle de soldater som patrullerade stadens 
mur­krön ha betraktat skådespelet avmätt, räknandes glasen innan 
av­lös­ning­en. Men denna kväll var annorlunda. Mot den blodröda 
solskivan fram­trädde ett hotfullt moln – en svart massa som skred 
allt närmre. De kom marscherande på marken, framstörtande i 
luften och rid­ande på becksvarta odjur. Mörkret närmade sig.
Soldaterna grep allt hårdare runt sina spjut; vissa bad till gudarna att 
skänka dem ståndaktighet, andra förbannade tyst De Högsta för att 
ha vänt sitt ansikte från sina trogna. Många hade tänkt tanken att fly, 
men när Mörkrets härar nu stod så nära insåg man det lönlösa i att 
resa åstad. Ty vart skulle man fly? Det tycktes som om alla valt att 
ta sin tillflykt till staden, som om resten av världen redan dukat 
under och endast Jelem stod fritt. Utanför de förbommade portarna 
satt hundratals och åter hundratals människor, uppgivet inväntande 
sitt öde. De skulle bli de första att slaktas, lemlästas av Mörkrets 
hord­er. Med fienden så nära inpå hade prästerskapet beordrat en 
sista stängning av portarna. Repen till fällgallren hade kapats, de 
massiva bronsportarna förseglats. För de flyktingar som kommit för 
sent fanns inget att göra, annat än att be att deras själar inte måtte 
sluk­as av Mörkrets makter.
Världens sista strid nalkades – Mörkret skred närmre.

• 14 •
GAMLA RIKEN
LEGENDER & HEMLIGHETER
DJURFOLKENS RIKEN
U
nder den förra eonen, långt innan alvernas ankomst och människornas imperium, 
stod djur­folkens riken stora och mäktiga. Medan människor, tiraker och dvärgar levde 
en slum­rande tillvaro, behärskades Mundanas hav och länder av arachnider, insektoider, 
ödlefolk och minotaurer.
Arachniderna
De spindelliknande arachniderna var ett av Mundanas tidigast 
förekommande folkslag. Av de olika släkten som fanns var ett 
fåtal upprättgående och tvåbenta, medan det stora flertalet tog sig 
fram på åtta ben. Hanarna var mindre och svagare än honorna, 
men var i övrigt svåra att skilja från dessa. De hade allt från inga 
till åtta ögon, kloförsedda ben och giftdrypande gaddar.
Arachniderna behärskade stora delar av Mundana, från havet 
till de högsta bergen. Rikena var många och svagt samman­
hållna – en av få gemensamma samlingspunkter var dyrkandet 
av spindelgudinnan Arachna.
Spindelvarelsernas riken vacklade i grunden redan årtusendena 
innan Mörkrets ankomst. Ständiga krig mot insektoidfolken, 
för att inte tala om hotet från ovan, i form av flockar av hung­
riga gripfåglar, decimerade arachnidernas stammar. Spindel­­
gudinnan sades ha tagit sin hand från sina skyddslingar, och idag 
lever arachniderna kvar endast som legender. Spindelgudinnan 
Arachna dyrkas dock fortfarande av obskyra människokulter, 
den största med säte i Västmarks träsk. Infiltratörer kan berätta 
om vid­sträckta gångar under kultens huvudtempel, där 
gigantiska ägg sägs dväljas...
Insektoiderna
Bepansrade, gaddförsedda jätteinsekter behärskade under den 
förra eonen de större delarna av Mundanas underjord, öknar 
och skogar. Vidsträckta gångar under marken och jättelika 
stack­ar ovan jord utgjorde insektoidernas boplatser. 
Insektoidernas samhällen var indelade i kaster av arbetare, krig­
are, insecta magi (trolldomskunniga hovdamer) och så vidare. I 
topp­en för varje stack fanns en drottning, vanligtvis fem till tio 
gånger så stor som arbetarna. Drottningen var mästare i psyko­
tropi, och så var även hennes insecta magi.
Många insektoider kunde flyga, vilket gav dem herravälde i luf­
ten gentemot alla varelser (med undantag av drakarna). I krig var 
insektoidernas arméer så gott som oslagbara – fronter på fler 
hundra mil av svärmande insekter var ingen ovanlighet. Ett av 
de få sätten att stoppa insektoiderna var med magi (vilket drak­
ar­na använde till sitt försvar) eller med olika former av gas- eller 
ljud­vapen (vilket var vanligt hos de tekniskt överlägsna 
ödlefolk­en). 
Ödlefolken
Insektoidernas största fiender var ödlefolken. Dessa upp till sju 
fot långa humanoida varelser låg ständigt i krig med insektoid­
erna, och fallna fiender hamnade ofta i ödlefolkens matförråd. 
Hårt fjälligt skinn, kloförsedda lemmar, möjligheten att skifta 
färg och ett starkt giftigt bett gjorde ödlemännen till formidabla 
krig­are. Ödlefolkens riken fanns mest i bergs- och skogstrakter, 
där tjocka grenverk eller otillgängliga grottsystem fungerade 
som skydd. När ödlefolkens riken var som störst behärskades 
en stor del av Mundana, dock ej de norra ödemarkerna eller de 
högsta bergen, eftersom ödlorna inte tycktes tåla kylan.
Ödlevarelserna var kanske de mest människolika av alla djur­
folken, både i samhällsbyggnad och i mentalitet. Liksom 
arachniderna och insektoiderna följde ödlemänniskorna drott­
ningar eller kejsarinnor, men i övrigt liknade dess samhällen de 
människoriken som finns idag. Rikena centralstyrdes från 
kung­liga huvudorter, där stora tempelbyggnader och ad­min­
istra­tiva centra också gick att finna. Ödlorna hade skriftspråk 
och var skickliga stjärnskådare; de kunde gjuta vapen av brons 
och hade kännedom om avancerad teknik och mekanik. På 
slag­fältet framförde ödlemänniskorna ibland eldsprutande krigs­
maskiner, och de använde sig gärna av gifter, gas och vild magi 
i sin krigföring. 
Ödlornas bostäder och tempel uppfördes i soltorkad lera eller 
sten, och var ofta sammanbundna med gångar under markytan. 
Ruiner av ödlefolkens viktigaste boningar går att finna bland 
annat i Krolimbergen, Mithera och i de fjärran Västlanden. De 
flesta av ruinerna är sedan länge glömda och kommer kanske 
aldrig att återfinnas.
Minotaurerna
De mest barbariska av alla djurfolken var minotaurerna – långa, 
muskulösa humanoider med tjurhuvuden och klövar. 
Minotaurerna levde i hjordar, där den starkaste tjuren tog på 
sig rollen som ledare. Vissa stammar var bosatta i skogar eller 
grott­or medan andra var nomadiserande och drev från skog till 
skog på jakt efter byte och ära. Minotaurernas civilisation var 
de­strukt­iv – deras bidrag till historien var att förstöra och rasera 
det som andra djurfolk och människor byggt upp. Mino­
taurerna var den svunna eonens vandaler och barbarer, skänd­
a­re och plundrare. 
På sidan 36 i boken Monster & Varelser presenteras mino­taur­
erna mer ingående, med data för attribut och färdigheter.
Djurfolken idag
Även om djurfolkens riken idag inte står lika mäktiga 
som de en gång gjorde så kan man fortfarande hitta 
enklaver där människorna saknar makt och djurfolken 
härskar. De ryktas om att arachniderna håller fästen i det 
inre av Västmark, skyddade av spindeldyrkande kulter. 
Mino­taurerna lever utspridda över en stor del av Mun­
dana, utan egentliga ledare annat än de starkaste medlem­
marna av hjorden. I väster finns en stor koncentration av 
ödlefolk utmed Menon-Auns kust. Hur vidsträckta 
insektoidernas underjordiska riken är vet ingen.

• 15 •
LEGENDER & HEMLIGHETER
GAMLA RIKEN
Dvärgarnas flykt
Dvärgarnas magimästare hade förutspått Mörkrets ankomst och 
på många håll övertalades dvärgakungarna att rädda sig och de 
sina undan förintelsen. Dvärgafolket gick bokstavligen under 
jord­en. Familj efter familj drog sig nedåt i sina underjordiska 
hem, till de djupaste av gångar. Med tårfyllda ögon raserade 
dvärgar­nas stolta grävmästare de fantastiska fästena, städer som 
en gång varit de vackraste boningar som någonsin åstad­kom­
mits av en levande varelses hand. 
Mörkret stängdes ute – men bröder lämnades också att slaktas. 
Dvärgarna från fästet Zhat-Renk vägrade att fly, trots magi­
mästarnas domedag­smässande. Dvärgakungen Nkit samlade 
mot överkungens vilja tiotusen stolta bröder till försvaret av 
Zhat-Renk ovan jord.
Invasionen
Med kuslig regelbundenhet drabbades Mundana återigen av en 
peri­peti: en gudastrid med den fysiska världen som slagfält. 
Världs­förgöraren Ahriman, Mörkrets Furste, manade sina för­
kämpar till strid för att en gång för alla ödelägga gudarnas skap­
else och uppfylla sina egna profetior om världens undergång. I 
hans led återfanns fruktansvärda vidunder, som den tve­höv­dade 
Uvithaan och de mörka tjänarna Vhigilah och Thanata. 
Inte bara Ahriman tog vara på de möjligheter peripetin innebar 
– även andra demoniska varelser och försmådda gudar sökte sig 
till den fysiska världen för att söndra och härska. Mot denna våg 
av hämndlystnad och avund stod merparten av de maktfull­kom­
liga gudarna, eller snarare dessas förkämpar; kosmos lagar gör 
det svårt för gudarna att ingripa i egen hög person. Erövrarnas 
styrka och vildsinthet kunde trots det inte stoppas och efter år 
av förödande krig, där mer än fyra femtedelar av Mundanas 
befolkning dräptes, stod endast delar av de gamla rik­ena Ziu, 
Sung, Radh-Kamra, Zargan, Danarth och Tokon fria.
Djurfolkens riken föll som tidigare nämnts ett efter ett. Ödle­
människorna flydde sina tidigare länder och befäste arkipelagen 
väster om Blå havet (där de höll sig gömda tills Mörkret 
be­segrats). Arachniderna tog sin tillflykt till träsk och håligheter 
under jord, men stora skaror valde också att ansluta sig till 
Mörk­rets förkämpar. Insektoiderna höll sig förvånansvärt 
neutrala – de försvarade sig när de blev anfallna men tycktes inte 
forma något gemensamt värn. Minotaurerna lierade sig med 
tirakstammar men var inte sena att överge sina forna allierade 
när de erbjöds att festa på de fallna tillsammans med Mörkrets 
tjänare, i utbyte mot tillfällig lojalitet naturligtvis. Åter­stod 
därmed människor, tiraker och dvärgarna i Zhat-Renk. 
Ruiner från denna tid är sällsynta, men går fortfarande att finna 
på vissa avlägset belägna platser i Mundana. Det ryktas om ett 
jättelikt underjordiskt insektoidfäste under det som idag kallas 
Maulio, där insektoiderna en gång härskade. 
Zhat-Renks fall
Mörkrets horder angrep utan nåd. Portarna till det mäktiga 
Zhat-Renk bröts sönder av Vhigilahs svarta magi, och tusentals 
ondskefulla väsen strömmade in genom dvärgarnas sista utpost 
ovan jord. Slakten blev obeskrivlig. Dvärgarna inte bara revs i 
stycken – deras själar fjättrades av Vhigilahs svarta magi och 
sändes att tjäna som världsförgöraren Ahrimans slavar i sju 
gånger sju evigheter. Dvärgakungen Nkit var den siste att falla 
– och då för Vhigilahs svarta spjut. Dvärgakungens skrik när 
det glödande spjutet genomborrade både kropp och själ hördes 
över hela Mundana; kanske uppfattades det även i andra 
värld­ar. Långt under markytan nådde detta övernaturliga 
dödsrop över­kungens öron, och i en akt av skamlig feghet 
befallde han att alla skrifter och annan vittnesbörd skulle 
förstöras – ingen skulle någonsin få veta att dvärgarna övergivit 
sina bröder. Kort därefter drack överkungen mantikorans gift 
och påbörjade den långa resan till nästa liv, skräckslagen inför 
guden Vontars kom­mande straffdom.
Försvaret av Radh-Kamra
Människornas starkaste fäste (möjligtvis med undantag av 
Tokon) var det legendomsusade Radh-Kamra. Innan Mörkret 
styr­des Radh-Kamra av drottningar, från drottning Ivera den 
Sköna, över Ivera den outtröttliga, Ivera den väldiga, Ivera den 
junoniska och så vidare i tjugo generationer ned till drottning 
Ivera den vithyade. Under den sista Ivera hade riket förfallit i 
deka­dens; och genom en statskupp tog prinsessan Ashael den 
Rena makten i Radh-Kamra för att om möjligt återställa det 
gamla rikets forna glans.
Ashael den Rena av Radh-Kamra var härskarinna över ett vid­
sträckt rike, avgränsat av Krolimbergen långt borta i syd och 
den stormhärjade Kamorsjön i väster. Under henne stod 
Lågornas råd, ledda av den uråldrige magikern Hegor, samt 
gudinnans Cinervas prästerskap – en samling nyckfulla men 
oryggliga krigarprästinnor. När Mörkret anföll fanns ingen 
möjlighet att rädda hela riket. Försvaret koncentrerades till 
hjärt­landen närmast huvudstaden Jelem.
Då riket ansattes som hårdast av Mörkrets härskaror lät sig 
magikern Hegor lockas till förräderi. Ljuva röster viskade i hans 
öra om nätterna; lovade honom guld och kvinnor, så många 
han ville ha. Sockersöta röster, drypande av honung, övertalade 
Hegor att handla mot sin drottning. Tillsammans med de 
övriga med­lemmarna i Lågornas råd lät Hegor överlämna 
Radh-Kamras magiska hemligheter till Mörkrets Furste. Detta 
svek förde med sig att stora delar av Radh-Kamra intogs och 
förstördes. Endast krigarprästinnornas ståndaktighet i det heliga 
Radh tillsammans med Jelems höga murar kunde hålla 
Mörkrets styrkor ute. Tusentals och åter tusentals människor 
slaktades till följd av magikernas förräderi. Många av dessa dog 
utanför Jelems murar, då staden inte kunde skydda dem alla.
DET FÖRRA MÖRKRET
U
nder den kallaste av vinternätter år 7032 f.D. förmörkades månen av en jättelik 
virvlande portal. Ur portalens mörker flög fruktansvärda vidunder, demoner och svarta 
tjäna­re för att lägga Mundana under sig. Djurfolkens riken föll ett efter ett, så även de 
få människo­riken och dvärgafästen som fanns, med undantag för ett ståndaktigt fåtal.

• 16 •
GAMLA RIKEN
LEGENDER & HEMLIGHETER
Försvaret av Danarth
Danarth var de dödas rike, en nekrokrati som styrdes av ett råd 
svart­konstnärer, och med ett folk som betraktades som van­
sinnigt efter århundraden av terror och magisk bestrålning. 
Mörkrets ankomst hade sedan länge förutspåtts av dessa oheliga 
besvärjare, och när den första anstormningen av mörker­varelser 
och demoner kom var man beredd. Mot mörkrets horder 
ställdes en fasansfull armé av vandöda: hålögda vandrande ske­
lett, sinnesslöa zombiekrigare och stinkande lik. Kampen blev 
jämn och fasansfull. Två lika fruktansvärda arméer krossades 
mot varandra; Mörkrets horder vilt tjutande av vansinne och 
dödsförakt – den vandöda armén kusligt tyst, mekaniskt hugg­
ande med sina bronsvapen i demonkött.
Även om Mörkret hölls ute tärde kriget hårt på Danarths folk. 
De levande levde i skräck för de döda, alltmedan svart­konst­
närernas styre blev hårdare och vansinnet djupare. En tredjedel 
av Danarths folk dog under Mörkret, många till följd av själv­
mord eller svår galenskap.
Försvaret av Tokon
I klanernas land, Tokon, leddes försvaret av bergen av orädda 
hövdingar och visa druider. Ju längre Mörkret nådde, desto 
tätare tvingades klanerna gruppera sig. Till slut insåg man det 
omöj­liga i att på var sitt håll försöka stå Mörkret emot; och 
under Ubheanaidh (den stora draken) enades klanerna för att 
bekämpa de oheliga härarna. Enligt legenden sände draken sin 
dotter Sulami, att leda klanerna i strid. Kvinnan, som själv valde 
att kalla sig Amereta, antog denna roll.
Sian-stenen talar om dvärgars svek, men även om tirakers 
motstånd. Bergens tiraker slöt en allians med Tokons klaner, 
och till­sammans höll de två folken fienden stången. 
Försvaret av Zargan
Söder om Radh-Kamra rustade kung Karmath av Zargan för 
krig mot Mörkrets horder. Det unga kungariket Zargan befann 
sig mitt i stormens öga, skyddat från Mörkret av bergen i norr, 
havet i söder och angränsade tirakriken i öster. Tirakernas mot­
stånd gav kungen tid att organisera ett motstånd, och när 
Mörkret väl strömmade in från väster stod en väldig här redo 
att försvara landet.
Kung Karmath insåg emellertid det omöjliga i att hålla stånd 
mot de tiotusentals mörkervarelser som vällde in i landet i en 
till­synes outsinlig ström, och i en sista desperat åtgärd bestämde 
sig kungen för att söka hjälp utanför landets gränser. Budlöpare 
sändes åt alla väderstreck, bärande konungens sigill. Fanns det 
fort­farande riken som stått Mörkret emot, som skulle kunna 
komma till undsättning?
Under flera månader hördes ingenting av budlöparna, och 
situa­tion­en blev allt mer utsatt. Självaste Xinus ande svävade 
över den oheliga invasionsarmén och förde pest och plågor 
med sig varhelst den drog fram. Så en dag kom en grupp tirak­er 
vandrande ut från bergspassen och anslöt sig till människo­
kung­en Karmaths styrkor. Under de följande månaderna anslöt 
sig fler och fler tirakstammar, och till sist verkade det som om 
hela tiraksläktet samlats i Zargan för att sida vid sida med män­
niskorna stå Mörkret emot. De svarta legionerna stoppades och 
drevs bakåt; spetsades på zargiska bronsspjut och föll med sina 
svarta hjärtan genomborrade av tirakiska pilar. I täten för den 
väl­diga tvåkungahären gick kung Karmath av Zargan och 
tirak­er­nas storkung Khshathra av Kiaz.
Försvaret av länderna i väster
I väster höll man Mörkret stången med urgammal magi. Sungs 
munk­ar och Zius svarta magiker byggde magiska sköldar av pur 
bio­tropi för att skydda sig mot de legioner av vandöda som 
Mörk­rets herrar sände mot dem. Den tvehövdade Uvithaan och 
den lystne Azradeus lyckades aldrig bryta de mäktiga magiker­nas 
sigill, och i sin vrede drog de vidare för att lägga andra områden 
under sig; Uvithaan öster­ut mot Radh-Kamra och Zargan – 
Azradeus västerut mot Tharhai. I Azradeus spår följde tusen 
sinom tusen demonyngel som i strömmar krälade, has­ade och 
flög upp genom helvetes­hålet i Dejete-öknen, och där denna här 
av kaotiska frossare drog fram lämnades ingenting att leva.
Den avgörande striden
Världen närmade sig den avgörande striden, den sista episka 
drabbning mot Mörkret som skulle avgöra Mundanas öde. I 
Zargan slogs plågoanden Xinus härar tillbaka av människor och 
tiraker, och den nesligt fega gudomen valde att ta sin oheliga 
hand ifrån sina undersåtar. Xinu anade vad som komma skulle 
och bestämde sig för att dra sig ur med så få förluster som möj­
ligt – vid nästa Mörker skulle Xinu ha samlat krafter för att 
spela en mer avgörande roll. 
Zargans problem blev istället den vilde mörkerherren Uvi­
thaan, som i ursinne drog in mot riket västerifrån, gäckad av 
Zius svarta magiker. Från öster kom också Vhigilah dvärg­bane 
och dödsbringaren Thanata, båda segervissa och med de levan­
des blod drypande från sina munnar. På en hög bergsplatå, 
belägen ovanför den dal där fronten mot Mörkrets horder just 
vid den tidpunkten stod, möttes de tre demonprinsarna och de 
levandes förkämpar. Striden såg ut att bli ojämn – på ena sidan 
tre ärkebesudlare från kaos mörka regnbågssalar, på andra sidan 
två dödliga. I denna stund hände så ett stort mirakel. Ur det 
svarta moln­täcke som Mörkrets härar dragit med sig föll solens 
skarpa strålar igenom. Demonprisarna förblindades, och 
Karmath och Khshathra högg ned två av mörkrets generaler 
utan att de kunde försvara sig. Vhigilah Dvärgbane stod fort­
farande, och med sin svarta magi värjde han solens strålar bort 
från sina ögon. En fasansfull kamp tog nu vid, där Vhigilah 
stötte sitt demonspjut mot människors och tirakers konungar. 
Såväl Karmath som Khshathra skadades svårt, och det var nu 
bara en tidsfråga innan Vhigilah skulle sända de två konungarna 
att möta Nkits öde. I den stunden kastade sig tirakkungen 
Khshathra på den över­raskade Vhigilahs spjut. Med sina bara 
händer höll han fast Den Svartes spjut i sitt bröst, alltmedan 
hans liv och själ försvann ut i intet. På så sätt gav tiraken 
människo­konungen tid att landa sitt bronssvärd i demon­
prinsens hjärta. Med ett fruktansvärt avgrundsvrål åter­vände 
Vhigilah till det plan han kom ifrån, och med honom föll den 
oheliga armén. Utan ledare irrade de vandöda planlöst iväg för 
att försvinna i bergen och de djupa skog­arna. Förrädare tog sina 
liv eller gav sig på nåd och onåd till segrar­na och de demon­
yngel som fortfarande gick i Mörkrets led tog sin tillflykt till 
andeplanet för att undkomma nederlaget. 

• 17 •
LEGENDER & HEMLIGHETER
GAMLA RIKEN
Mörkrets sista förstörelseakt
Med de tre demonprinsarnas fall insåg även de andra mörker­
herrarna att slaget om Mundana var förlorat – för den här 
gången. Vissa av Mörkrets generaler gjorde som Xinu, drog sig 
tillbaka för att spara sina krafter och slicka sina sår inför nästa 
peripeti. Andra kunde inte acceptera sitt nederlag, utan fort­
satte sin oheliga kamp för Mörkrets Furste.
Azradeus demonyngel fortsatte sitt skövlingståg österut, men 
blev till slut stoppade av en väldig insektoidhär. Kaosvarelserna 
serverades som festmåltider på insektoiddrottningarnas bord i 
flera månader efter slaget – så stort blev bytet i kött.
Vid det heliga Radh sammanstrålade två av Mörkrets främsta 
generaler – Lucatha den fallne och den som kallats Den 
Namnlöse. Med sin mörka magi lyckades de fasansfulla ärke­
demonerna bryta det heliga Radhs försvarslinjer och låta sina 
arméer av vandöda och avfälliga ökenkrigare strömma in i 
stad­en. Staden förstördes i grunden och Radhs prästinnor 
utsattes för den mest diaboliska tortyr. 
När soldater från Radh-Kamra senare anlände för att skåda för­
ödelsen fann man kvarlevorna av prästinnorna – en syn som 
inte ens slagfältets fasor kunde jämföras med. I sitt hat mot 
Mörkret enades Radh-Kamras härar under Ashael den Renas 
banér för att driva Mörkrets styrkor tillbaka till den kaotiska 
helvetesvärld där de hörde hemma.
När Lucatha tillsammans med Den Namnlöse övergav sina härar 
för att återvända till sina depraverade interdimensionella hov 
blev Mörkrets härar sårbara, och Radh-Kamras arméer kunde på 
några månader slå ned det som kvarstod av invasion­en. I norr, 
söder, öster och väster gick människorna segrande fram, men 
man kunde samtidigt konstatera att förödelsen varit enorm.
Så till sist, i ett citadell som rests av Mörkrets generaler för att 
fungera som bas för invasionen, fann man ett underligt svärd – 
starkt och skarpt, påminnande om den metall som dvärgarna 
brukade.  Svärdet fördes till Ashael som tycktes känna igen det. 
Den Rena drog sig undan för att konsultera svärdet – frambes­
värja dess siande kraft. Svärdet talade till Ashael, och bad henne 
avsluta det hon påbörjat för att slutgiltigt driva undan Mörkret.
Ashaels sista strid
Den siste av Mörkrets förkämpar att lämna Mundana var för­
rädaren Hegor. Efter Mörkrets fall flydde Hegor norrut för att 
undgå Radh-Kamras vrede. Ashael den Rena gav emellertid 
MÖRKRET HÄVS
Å
r 7002 f.D. hävdes Mörkret i och med att eldsmagikern Hegor nedgjordes av Ashael den 
Rena. Människor och tiraker stod som segrare och kunde påbörja byggandet av en ny 
värld, ledsagade av gudomar som Cinerva, Helion och Mahktah. De första imperierna 
grundades och världen såg alvers och dvärgars ankomst.

• 18 •
GAMLA RIKEN
LEGENDER & HEMLIGHETER
inte upp. Från hästryggen följde hon förrädarens spår norrut, 
ledd av det underliga svärd hon funnit i Mörkrets citadell. Efter 
flera års jakt fann Ashael förrädaren, i ett tältläger på de stora 
slätterna långt norr om Mithera. 
Den därpå följande striden mellan Ashael den Rena och Semals 
förkämpe blev en kraftmätning som kunde följas på mils 
avstånd. Från himlen regnade eld, nedkallad av Hegor, och 
brinnande ljus, nedkallat av Ashael. Hegors gissel slog gnistor 
mot Ashaels svärd och marken skakade under de två stridande. 
I nästan ett helt dygn varade striden, och i gryningen såg Ashael 
ut att gå mot segern. I desperation åkallade Hegor sin guds nåd, 
och i sin ofattbara barmhärtighet sände guden Semal en gigant­
isk eldstorm som slök de två kämparna. I och med denna storm 
utplånades också allt levande inom en radie av fyrtio mil. De 
nordliga kratersjöarna skapades av stora meteoritfall, liksom 
den mystiska monoliten. Många gudar, även de mörka, såg 
Semals intervention som ett brott mot de universella lagarna, 
och sålunda fjättrades guden Semal med en länk av psykotropi 
för att i all framtid hållas borta från den fysiska världen.
Folkvandringarna
De flyktingar som fördrivits från sina hem av Mörkrets horder 
började så småningom återta sina förlorade marker. Dessvärre 
hade Mörkrets härjningar ödelagt det mesta och pest och sjuk­
domar grasserade överallt. Under ledning av Amereta centrera­
des ett stort antal flyktingar och legosoldater i området öster 
om Kholonbergen och här grundandes snart en stad som fick 
namnet Colonan. De stora slätter som låg närmast Colonan 
uppodlades och inlemmades i stadsstaten. Med svaga gränser 
mot Tokon i öster och Danarth i söder blev Colonan ett av de 
första människorikena som upprättades efter Mörkrets fall.
Dvärgarna når Ljuset
I den dvärgiska tideräkningens år 17 bröt dvärgarna igenom 
berget i sina underjordiska tillflyktsorter och åter såg dagens 
ljus. Dvärgarna kom ut i en ny, ung värld, där landen stod öde 
och Mörkrets härjningar slagit ned de stora kulturerna. Kung 
Ghor och de äldste beslutade att denna nya värld skulle 
utforsk­as och så snart som möjligt koloniseras. Detta var år 
6999 e.D.
Av dvärgarnas svek mot sina klanfränder och Mundanas övriga 
folk återstod bara minnen, och även om dvärgarna mindes bra 
så var sveket något som bara inte skulle minnas. Sanningen om 
dvärgarnas svek dog med den generation dvärgar som levt i exil 
under berget. Om någon idag skulle finna bevis för dvärgarnas 
svek skulle dvärgarna aldrig godta det, utan betrakta det som en 
lögn allvarlig nog att gå i krig för att verdergälla.
Alvernas ankomst
Från rymden kom så alverna farande på sin stora eterseglare. De 
landsteg på Mundana på det öde Asha och byggde sina första 
städer i skuggan av det stora Sunari, som på då bredde ut sig 
långt längre än under senare tid. Alverna handlade med män­
niskorna, men hamnade snart i krig med dvärgar och tiraker. 
Krigen ledde fram till den förbannelse som än i denna dag för 
evigt binder alverna vid evigt liv på Mundanas jord.
DE ÄLDSTA RIKENA
V
id tiden för Mörkrets bortdragande såg Mundanas karta mycket annorlunda ut än vad 
den gör idag. Många av de riken som upprättades då är sedan länge borta, vissa till och 
med glömda. Krig, farsoter och svält har fått riken att blomstra och falla tillbaka, krossas 
på slagfältet eller falla in i dekadens och självdö. Några av dessa riken presenteras nedan.
Zargan
Zargan var ett av få riken som stod emot Mörkret. Efter att 
Mörkret nedkämpats levde människor och tiraker sida vid sida. 
Låt vara att tirakerna mest höll sig till bergen och Igonhavets 
övärld, men kontakterna var goda och handeln frodades. Allt 
eftersom tiden gick hamnade tirakerna i vägen för Zargans dröm­
mar om storhet. Femton generationer efter konung Kar­maths 
död invaderade Zargan Berenholt, och fullkomligt ut­rotade de 
tirakiska invånarna. Detta blev början på Zargans storhetstid.
Under slutet av 6000-talet f.D. gick Zargans arméer i krig mot 
självaste Danarth och några få sekel senare anfölls tirakriket 
Ragnash i Krolim. Kalarr skövlades också, liksom raun­länning­
ar­nas länder norr om Ringbergen. Till följd av inre stridigheter 
splittrades det mäktiga riket år 5003 f.D. i två delar. Av Zargan 
blev Urath och Maulio. Urath föll så småningom sönder i tre 
delar. Av övre Urath blev Dorosh, i mellersta Urath uppstod 
Merun och av lägre Urath bildades Lemira. Maulio firade stora 
segrar, bland annan mot länderna i öster, men annekterades år 
100 f.D. av en ny stormakt på uppgång: Jargien.
Akpilos
Kejsardömet Akpilos var ett av de första rikena som grundades 
efter Mörkrets försvinnande. Det legendomsusade Votan-Abor 
tjänade som kejsarens huvudstad, och det var därifrån han 
styrde över vidsträckta länder befolkade av nomader och stam­
krigare. 2450 f.D. drabbades landet av svåra översvämningar. 
Votan-Abor sjönk i havet till följd av en jordbävning; och stora 
områden norr om det område som idag kallas Eumo dränktes 
av enorma vattenmassor. Den enda av städerna i kejsardömet 
som stod fast, trots att havets vågor länge slog mot dess murar, 
var Sung. Alla de övriga städerna dränktes eller lades i ruiner av 
plundrande ökenkrigare. Än idag kan man höra talas om över­
vuxna ruiner djupt inne i Eumos djungler som sägs härstamma 
från denna tid av olycka och undergång i Akpilos historia.
Edron
Akpilos fall blev startskottet för ett uppror på ön Cai. Folket 
avsade sig kejsarens av Akpilos överhöghet och infångade och 

• 19 •
LEGENDER & HEMLIGHETER
GAMLA RIKEN
Det försvunna Kynborea
I många annaler och skrifter, både historiska och mer 
sagolika, nämns det gamla riket Kynborea. Trots många 
hänvisningar och omnämnanden har ingen lyckats placera 
riket på världskartan. Riket tycks ha stått som stark­ast 
årtusendena efter Mörkret, men sedan gått under i sju på 
varandra följande katastrofer.
Först drabbades landet av svår torka som förstörde alla 
skörd­ar. Sedan kom en pest över landet som tog död på 
alla kreatur. Den tredje katastrofen var ett vulkanutbrott 
(vulkan­en Jorak?) som totalförstörde huvudstaden. Efter 
vulkanutbrottet kom sedan i tur och ordning en rått­
invasion, ett jättelikt skyfall och en solförmörkelse som 
varade i tre år.
Den sista katastrofen var också den värsta. Vid midnatt 
under årets sista dag rämnade marken, och ur klyftorna 
steg ett vidunder som slaktade alla i dess väg. Det 
slungade sin eld vida omkring och spydde eter över folk 
och fä. Monstret lämnade riket i ruiner. Huruvida 
Kynborea är en saga eller verkligen existerat vet ingen.
dräpte hans ämbetsmän. Riket Edron grundades och den blott 
elva år gamle Eafel utropades till prins över alla öns folk. När 
Akpilos ödelagts låg ett stort område öppet för erövring. 
Kolonin Nadaria (i nuvarande Gordrion) upprättades snart; och 
redan tidigare hade man lyckats tillskansa sig norra delarna av 
Ziu genom ett djärvt erövringståg. År 433 e.D. hade man nått 
så långt som till områdena öster om Malásarsjön i sina 
er­övring­ar, och vid den provins man kallade Udorion hade 
man ett fler­tal hamnar ut mot havet i söder.
Edrons fall blev mycket plötsligt och dramatiskt. En månlös 
natt år 767 e.D. attackerades ön Cai av drakar. Moln av 
be­vingade bestar drev ned över rikets städer och spydde ut sin 
eld. Cai ödelades och den siste prinsen försvann. I det kaos som 
följde gick Udorion under för toshiska stammar. Provinsen 
Nadaria stod i ytterligare 200 år, innan horder av troll slog ned 
de sista resterna av det en gång så mäktiga riket.
Vad som förbryllat historiker och magiker mest är förstås varför 
drakarna så samfällt bestämt sig för att ödelägga riket. Sanner­
ligen måste riket ha dolt något som måste förstöras, men vad? 
Och finns rester av detta något fortfarande att finna på ön Cai?
Torlin
Ett annat västerländskt rike var magikratin Torlin. Riket styr­
des av en ’Högste Lheng-li’, en magikermästare med absolut 
makt. Den mest kände av dessa var Belag Duncinna, som rädd­
ade riket från att upplösas 5531 f.D. när han sände öknens 
varelser att krossa en invaderande armé av ökenkrigare. 
Omkring år 4990 f.D. stod riket på sin höjdpunkt och behär­
skade då hela området runt Malásarsjön. Missväxt, torka och 
upprepade anfall från vilda ökenkrigare fick dock Högste 
Lheng-li att överge de västra delarna av riket. När sedan 
toshiska stammar intog och brände rikets huvudstad Aragan 
flydde Torlins folk söderut, mot Marwan. 2810 f.D. krossades 
riket i grunden av ökenkrigare från norr och öster.
De Högste Lheng-lis kunskaper levde emellertid vidare, och 
det sägs att dessas vetande bildar grund till mycket i den magi­
teori som brukas i dagens Sung. En legend viskar också om att 
Belag Duncinnas grav fortfarande skall ligga gömd vid Malásar­
sjöns strand, och att där skall finnas skatter och framför­allt skrif­
ter som magiker inte ens kunnat drömma om i sina vild­aste 
fantasier. Det är också känt att graven vaktas av de öknens 
varelser som en gång förintat en hel armé av öken­krig­are.
Ramora
Den halvö som idag kallas Asharina behärskades länge av 
tirak­er. De människor som bosatte sig i området förslavades 
och tjäna­de som trälar under tirakernas binderakker och 
trokkor. År 3525 f.D. skakades tirakernas riken av uppror. 
Årtionden av inbördeskrig hade försvagat tirakernas välde och 
människorna var starka nog att bryta sig fria, först i små 
enklaver men sedan i allt större grupper, folk och till och med 
riken. Ett sådant rike var Ramora, som till en början var 
beläget i nuvarande Sunari. 
De dekadenta tirakerna, förslöade efter årtusenden av överhög­
het och långvarig fred, retirerade till bergen eller över haven. 
Många sökte sig också åt sydväst, till nuvarande Soldarn. 
Människorna befäste sina erövringar och gjorde sig till fria män 
och kvinnor. Nya religioner infördes; de trenne gudarna vann 
Ramoras respekt och fruktan. Så småningom började man föra 
krig mot andra riken – Maulio i norr och Danarth i öster. När 
riket stod som starkast anföll man även tirakerna i sydväst, och 
kastade dessa i havet. Under ett antal århundraden kontroll­
erade Ramora nästan hela den ashariska halvön. Med hjälten 
Mihola i spetsen höll riket sedan stånd mot det coloniska 
im­periets drömmar om världsherravälde. Ramoras flotta gjorde 
haven osäkra och många öar erövrades.
År 112 mattades Ramoras expansion betänkligt. I slaget vid 
Talon besegrades Ramoras kung av en upprorshär, troligen 
understödd av jargiska soldater. År 150 anfölls Ramora av en 
jargisk flotta och fyra år senare föll huvudstaden Ramathor 
(belägen nära nuvarande Rampor i Västmark) i jargiernas klor. 
Ramoras huvudstad flyttades då till Yold, belägen inne i den 
djupa Yoldeskogen. De jargiska erövrarna bröt sig sedan loss 
från sin konung och bildade på eget bevåg kungariket Soldarn. 
Ramoras öde beseglades några generationer senare, när Nevo 
och Soldarn anföll och förintade skogsriket. Yolds ruiner finns 
fortfarande gömda inne i de djupa skogarna.
Vambolien
Ett relativt ungt rike i sammanhanget är cirefaliernas första 
egentliga stat. Ön Vambolien behärskades länge av ödlemän­ni­
skorna och dess mänskliga tillbedjare. Vamboliens centrum var 
det höga tempel som stod helgat åt drakguden Koyn, och öns 
människor var slavar under kultens högste och ödlorna. På 
2000-talet före Daak enades människostammarna i revolt mot 
ödlor­na och Koyn. Templet brändes och drakgudens allra 
helig­aste vräktes i träsken och havet. Stammarna blev ett folk: 
cire­falierna. Under de därpå följande tretusen åren stred cirefa­
lierna mot tiraker och expanderade ytterligare. Ett sjöherravälde 
började så småningom växa fram, men cirefalierna fick (och får 
fortfarande) hård konkurrens av de oförskräckta tirak­erna.

• 20 •
GAMLA RIKEN
LEGENDER & HEMLIGHETER
Drottningarnas välde
Efter att Ashael den Rena stupat stod Radh-Kamra utan en 
stark ledare. I det kaos som följde grep Cinervas prästinnor 
makten och utropade ett drottningadöme, där en av gudinnan 
Cinerva utvald drottning skulle styra riket. Det nya Radh-
Kamras första drottning blev Cinervas översteprästinna Ceara, 
med det föga smickrande tillnamnet ’hondjävulen’.
Även om prästinnorna visat stort mod i försvaret av Jelem, så 
an­såg Ashaels trogna att prästinnorna legat bakom den deka­
dens som det gamla Radh-Kamra förfallit i. Några futila försök 
till uppror kvästes emellertid snabbt, och hondjävulens styre 
blev absolut och kunde inte ifrågasättas.
Under drottningarnas välde förföll Radh-Kamra på nytt. 
Drott­ningarnas vasaller, till största delen prinsessor eller härle­
dare, lade under sig stora områden utan att möta något mot­
stånd, men man kunde inte dra någon nytta av dessa land­
vinning­ar. Radh-Kamra hade inga fungerande kommunika­
tion­er, ingen central administration, inget myntväsen och inga 
skolor. Det enda Radh-Kamra var rikt på var rusdrycker och 
ädel­stenar, vilka tillföll drottningen och de rika, och sjukdomar 
och fattigdom, vilket tillföll alla andra.
Jelems försvinnande
Någon gång kring 6500 f.D. hände något som ingen, vare sig 
historiker eller utforskare, kunnat förklara. Över en natt för­
svann staden Jelem och med den hela Cinervas prästerskap och 
förstås drottningen och hennes hov. Ena dagen fanns den där, 
nästa dag stod förvånade bönder på den plats de väntat sig finna 
det förhatliga Jelems portar och fann – ingenting! 
I den totala förvirring som följde drog många prinsessor ut i 
krig mot varandra. Då Radh-Kamras arméer till största delen 
bestod av försupna soldater och drogade slavar var förutsätt­
ningarna för uppror goda. Fortfarande mindes man bland 
bönd­er och slavar sagorna om den gamla drottningen Ashael 
den Rena och hennes frihetskamp. 
De dekadenta vasallerna kastades över ända, en efter en. Radh-
Kamra enades under diverse ledare av folket och det är dess­
utom känt att tiraker från Krolimbergen anslöt sig till frihets­
kämparna för att plundra de södra provinserna. 
Jelems försvinnande har förbryllat utforskare i alla tider, och 
något av en utforskares högsta dröm vore förstås att återfinna 
den förlorade staden. Teorierna är många; vissa menar att den 
slukats av jorden till följd av ett jordskred, andra att den kastats 
in i ett annat plan under någon stark magisk influens. Många 
hävdar också bestämt att staden aldrig existerat.
Folkets Radh-Kamra
Återigen formades ett ’nytt’ Radh-Kamra, den här gången som 
en lös allians mellan olika upprorsledare som tillskansat sig sina 
forna plågoandars förläningar. I ett hundratal år styrdes riket av 
folkvalda ledare, jordbruk och städer växte fram, liksom små 
men väldrillade arméer.
Snart hotades de sydliga rikena av tirakiska plundrare, många av 
dem från det tirakriket Ragnash i Krolimbergen. Istället för att 
kämpa var för sig valde man en överkung att styra över de södra 
rikena och förena folket i ett gemensamt försvar. Taktiken lyck­
ades och tirakerna slogs tillbaka. Ju större och mäktigare över­
kungen växte sig, desto oroligare blev folket i smårikena i norr. 
Ett flertal riken anslöt sig självmant till överkungen medan 
ytterligare riken föll när man ’för Radh-Kamras bästa’ beslöt sig 
för att inlemma hela det forna riket i överkungens välde. Efter 
ytterligare ca 150 år av inbördeskrig och kortare perioder av 
fred enades hela Radh-Kamra under den folkvalde överkungen 
Khashar. Överkungen lät återuppbygga den heliga stad­en Radh 
och placerade sitt kungliga säte där.
RADH-KAMRA
D
et urgamla Radh-Kamra var ett av få riken som överlevde Mörkret. Så gott som all 
kunskap från gamla tider hade förstörts eller fallit i glömska, och den enda egentliga 
rest­en av det en gång så storslagna riket var huvudstaden Jelem – illa åtgången efter 
årtionden av belägring.

• 21 •
LEGENDER & HEMLIGHETER
GAMLA RIKEN
Radh-Kamras expansion
Under de millennium som följde expanderade Radh-Kamra 
både åt nordväst och åt söder. Tirakriket Ragnash krossades när 
det anfölls från två håll samtidigt – av Radh-Kamra i norr och 
Zargan i söder. Krolimbergen blev en naturlig gräns mellan 
Radh-Kamra och Zargan, åtminstone till en början. Efter att 
Zargan splittrats i två riken, Urath och Maulio, och Urath i sin 
tur splittrats i Dorosh, Merun och Lemira, erövrade Radh-
Kamra den norra delen av Merun, vilken kom att kallas Sardan. 
Året var då 3243 f.D.
Trots svåra härjningar av pest och svält lyckades Radh-Kamra 
fort­sätta sin expansion. Bland annat föll Okrana i Radh-Kamras 
händ­er. Efter den erövringen stannade offensiven upp. I söder 
hade kung Kranoog enat ’de åtta städerna’ och bildat kunga­
döm­et Jargien. I en motoffensiv lyckades Kranoog slå tillbaka 
soldat­erna från Radh-Kamra och erövra även Okrana.
Efter detta bakslag repade sig Radh-Kamra sakta men säkert. 
Med Radh-Kamra i norr och det nya mäktiga kungariket 
Jargien i söder föll många mindre riken offer för de väldiga 
stormakterna. Som två gigantiska drakar dansade Radh-Kamra 
och Jargien runt varandra, med blicken stadigt fäst på sin mot­
ståndare men utan att spy ut sin eld över sin motståndare i 
rädsla för att själv bli bränd först. Under de dansande drakarnas 
fötter krossades de små, och snart var kraftmätningen mellan de 
båda jättarna ofrånkomlig. År 1822 f.D. anföll Radh-Kamra 
Jargien och intog staden Absalon. 
Radh-Kamras fall
År 1726 f.D. skakades Absalon av ett uppror. De ockuperande 
soldaterna dräptes eller tillfångatogs. Nära 800 soldater från 
Radh-Kamra korsfästes levande utanför Absalons murar och 
staden markerade därigenom sin självständighet. Mindre än 
hundra år senare var Radh-Kamras härar tillbaka, och med 
hjälp av magikern Arotar (vars magiska jordskalv raserade stad­
ens murar) återintogs staden. Ett ohyggligt blodbad genomför­
des av erövrarna, där hälften av stadens befolkning höggs ned 
medan den andra hälften fördes norrut i slaveri. Den svarte 
Arotar blev den mest hatade mannen i hela Jargien.
Återigen stundade en frostig maktkamp mellan Jargien och 
Radh-Kamra, där ingen tog sig för att attackera den andre. År 
1050 f.D. kom emellertid händelsen som skulle innebära 
börj­an på slutet för det mäktiga Radh-Kamra.
Under en kunglig jakt halkade överkungens häst på den isiga 
marken under en snabb ritt. Överkungen hamnade under 
hingsten och innan vakten hunnit få lös honom hade han 
kvävts till döds. Överkonungen saknade arvinge så makten 
överläts enligt rikets sed till konungens maka, i det här fallet 
drottning Verale av Okrana. Drottningen var visserligen fager 
att skåda men också sinnessvag. Kungens död tärde ytterligare 
på hennes sans och hon fick inte särskilt mycket uträttat under 
sin regentperiod. Det är känt att en lag stiftades som förbjöd 
folk att bära huvudbonad om vintern och att drottningen lät 
sätta upp ett garde beväpnade med fångstnät och snaror ”utifall 
att Faaglarne skola angriipa Oss med Nebbar ock Kloor”. 
Olyckligtvis blev drottningens tid som regent väldigt lång och 
under tiden förberedde sig Jargien för ett storkrig.
År 933 f.D. förlorades Sardan till Jargien och från Krolim­bergen 
välde nya horder av tiraker ned över Radh-Kamras sydligaste 
provinser. Absalon och Okrana blev åter självständiga. Sam­
tidigt anföll kamorianerna (ett bergsfolk som levt i och om­kring 
Radh-Kamra sedan eonens begynnelse) städer i norra Radh-
Kamra. År 698 f.D. ödelade kamorianerna Radh-Kamras 
viktig­aste stad i syd, nämligen Obilos, vars ruiner än i dag kan 
beskådas. Ett antal jordbävningar och andra katastrofer för­störde 
sedan ytterligare städer och år 463 f.D. föll de sista rest­erna av 
Radh-Kamra offer till följd av en fruktansvärd farsot.
En del av Radh-Kamras arv förvaltas idag av kamorianerna. 
Det gamla barbarfolket använder fortfarande svartnade olomer 
och nariner – de mynt som präglades i det urgamla Radh-
Kamra redan innan Mörkrets ankomst. Här och var finns också 
ruiner av det en gång så storslagna riket, nu boplatser åt kamo­
rianer eller övergivna och intagna av skogen och dess djur.

• 22 •
GAMLA RIKEN
LEGENDER & HEMLIGHETER
Nekrokraternas välde
Danarths oheliga arméer befäste nekrokraternas välde. Ingen­
stans i Mundana fanns en armé stark nog att krossa de vandöda 
och ingenstans fanns en konung så oklok att utmana det 
växande riket. Imhar efterträddes av Olvai som i sin tur 
efterträddes av Imhar II, Clesives, Andregone, Ilmeste och 
Karothos. Under dessa nekrokraters välde expanderade Danarth, 
till Asharina i väster och Dubaral i söder.
Under nekrokraternas välde bestod Danarths armé helt och 
hållet av vandöda, styrda av nekromantiker och mäktiga van­
döda. Danarths medborgare levde ett gott liv fram till sin döds­
dag, då deras kroppar enligt nekrokratens lag tillföll krigs­
väsendet, att reanimeras och ställas i härskarans led. Vämjelsen 
över detta bruk blev så småningom väldigt stor. Danarth ska­
kades av mindre uppror, som dock snabbt kvästes.
Nekrokraternas rike växte, och snart intogs ön Danbreann i 
öster. Vidare expansion österut försvårades i och med Colonans 
uppkomst, och nekrokraterna vände istället blickarna mot 
Asharina. Efter ett fasansfullt fälttåg där Asharinas nomad­
stammar drevs undan uppfördes staden Rhodarion att fungera 
som provinshuvudstad i väster.
År 6020 f.D., under den siste nekrokraten Imhar IV, startades 
ett krig mot kungariket Zargan. Danarth hade vid den här 
tiden växt sig alldeles för stort för sitt eget bästa; och när den 
höge nekrokraten var upptagen med kriget i väster revolterade 
folket på Dubaral. Under ledning av kronokraterna – ett 
magiker­sällskap som i hemlighet lärt sig bruka den förbjudna 
kronotropin – slog sig folket i Danarths hjärtland fria från de 
vandödas välde. Nekrokratens armé lämnades åt sitt öde och 
krossades så småningom av Zargans stolta härskaror. Det ryktas 
om att flera legioner av vandöda vandrade norrut efter neder­
laget och försvann in i Kiraths svarta skog. Legenderna talar 
fortfarande om hur dessa vandöda planlöst vandrar omkring i 
skogarna utan ledning från sina forna herrar.
Kronokraternas tidevarv
Under kronokraterna omskapades Danarth, från diktatoriskt 
välde med svarta magiska förtecken, till en mer öppen stat med 
självstyrande provinser och ett alltmer välutbyggt handels­
system. De erövrade områdena i söder och väster kon­solid­
erades, och flera starka provinshuvudstäder uppfördes. Dan­
arths huvudstad flyttades från Adaluth till Kronodycle på ön 
Duba­ral, där kronokraterna uppförde sitt citadell, delvis 
ut­hugg­et ur en kronotropisk monolit. Danarth började 
dessutom bygga en flotta, något som tidigare saknats när 
arméns förflytt­ningar helt och hållet utformats med tanke på de 
vandödas möjlighet att marschera konstant utan att tröttas.
Ett århundrade senare var Danarth åter redo att expandera, nu 
norrut mot floden Thukor. 5937 f.D. infogades en ny nordlig 
provins i riket, men man fick samtidigt en ny fiende i form av 
de vilda raunlänningarna som kom vandrande från nordväst. 
Danarth lyckades besegra raunlänningarna i flera slag, men 
hemmavid blev oron stor. Riket skakades av ett flertal bonde­
uppror och provinserna blev allt mer självständiga gentemot 
kronokraterna på Dubaral.
År 5604 f.D. sattes Danarths krigsflotta för första gången i bruk 
på riktigt allvar. Danarth anföll barbarriket Tokon i öster och 
satte dess hamnar i brand. Det blev början till ett långvarigt krig 
mellan de båda rikena, där Danarth så småningom erövrade de 
östligaste delarna av Danbreann. Danarth utmanade även det 
coloniska imperiet och lyckades faktiskt erövra provinsen 
Perinan (nuvarande Pereine) innan man hejdade sig för ytter­
lig­are en period av konsolidering. Danarth var nu det östliga 
Mundanas kanske mäktigaste rike.
Tusen år av krig
Danarth stärktes, såväl militärt som ekonomiskt, under freds­
åren. Kronokraterna överlämnade allt mer av rikets styre till 
provinserna och ägnade mer tid åt magistudier och upprätt­
andet av skolor än landets styre. Folket var välmående och 
skatt­erna låga tack vare den goda tillgången på spannmål och 
andra nödvändiga varor från provinserna. 
Denna idylliska tillvaro kastades över ända när Ramora i väster 
år 3502 f.D. gick till attack mot Rhodarion. Danarths arméer 
hann inte till undsättning förrän staden ödelagts och provinsen 
av­folk­ats. Varken Ramora eller Danarth visade sedan något 
större intresse för området och så småningom kom alver att 
bo­sätta sig där. Danarth vände istället blickarna mot sydväst, och 
tirak­ernas ö Kathar. Ön besattes och allianser slöts med tirak­
erna.
Snart drabbades Danarth dock av fler och svårare bakslag. I 
nord­väst attackerades en provins belägen vid det nuvarande Jarla 
av trupper från Maulio. Danarth gick nu miste om en hel del 
timmer som var viktigt för flottan, bland annat höga furor som 
användes för de största masterna och som var svåra att upp­bringa 
på annat håll. Riket knakade i fogarna och nu var tid att handla. 
Kahars Badel, en ärrad flottamiral från Dubaral, lät utropa sig till 
kejsare, den förste av sitt slag i Danarth. Krono­kraterna tycktes 
inte ha något emot detta utan fogade sig under sin nye ledare. 
Så gjorde även många av de provinsfurst­ar som sett sina riken 
hotade av barbarer och expanderande grann­länder.
Trots en centraliserad kejsarmakt hade Danarth svårt att hålla 
emot barbarinvasionerna från norr. Raunlänningarna bröt långt 
in i kejsardömet innan de stoppades. Perinan förlorades och 
Adaluth lades i ruiner. Det enda positiva med raunlänningarnas 
härjningar var att de sysselsatte Danarths fiender i lika stor grad 
som Danarth. Maulio var nära att duka under helt och hållet.
DANARTH
E
fter Mörkrets fall enades Danarth under nekrokraten Imhar. All magi som inte bott­
nade i nekromantin förbjöds, och lagarna upprätthölls hänsynslöst av nekrokraternas 
domsmän. De dödas legioner vandrade allt längre söderut, till dess att resterna av 
Mörkrets förkämpar besegrats. Rikets huvudstad blev Adaluth, beläget i det som idag är norra 
Thalamur.

• 23 •
LEGENDER & HEMLIGHETER
GAMLA RIKEN
Först kring 2424 f.D. stod Danarth redo att slå tillbaka, men då 
inte mot barbarerna utan mot öriken som Danian och Gahava. 
Med tirakisk hjälp erövrades dessa öar och blev viktiga post­
ering­ar för kejsardömets många handelskompanier. Danarth var 
nu betydligt starkare som handelsnation än som militärmakt. 
Kejsardömets upplösning
Kejsardömet Danarth fick ett mycket dramatiskt slut. I takt 
med att freden återigen sänkt sig över provinserna runt 
Rhungsjön blev kejsaren i många småfurstars ögon överflödig. 
Vid en kejserlig triumfmarsch på Dubaral år 2109 f.D., där 
exotiska djur från rikets mest avlägsna hörn visades upp och 
barbarer, riktiga och utklädda, tvingades knäböja inför kejsa­
ren, samlades en klunga sammansvurna för att göra sig av med 
den högste potentaten. En ’olycka” anordnades, där den siste 
kejsaren föll offer för en förrymd panthera, nedforslad enkom 
till triumfmarschen från de nordliga vidderna. Kejsarens liv­
vakt­er pensionerades med handelsfurstarnas guld i börsen och 
det kejserliga gardet inringades och avväpnades av provinsernas 
med­förda truppstyrkor.
Kejsardömet upplöstes och Danarth återgick till att vara en löst 
sammanhållen handelsnation med näst intill självstyrande pro­
vins­er. Som en direkt följd av denna kupp förlorades ön 
Gahava i Igonhavet, där stora delar av den kejserliga armén 
deserterat. Ett knappt århundrade senare förlorade Danarth 
avlägsna provinser till såväl Ramora som Maulio.
Danarths fall
Danarths handelsfurstar lyckades med diplomati och frikostiga 
mutor hålla invasionsstyrkor borta från sina områden i drygt ett 
år­tusende. Längre än så höll dock inte den taktiken. År 933 f.D. 
förlorades ön Dubaral till Ramora och kronokraternas cita­dell 
lades i ruiner. År 458 f.D. invaderade Colonan södra Thala­
halvön och halvannat decennium senare föll de norra pro­
vinserna. I samma andetag förlorades Danbreann till Colonan. 
Den sista resten av det en gång så stolta riket, ön Danian, föll 
för Colonans legioner år 179 f.D. Den siste härsk­aren, 
Salandarth, tog sitt liv genom att låta bita sig av en gift­orm.

• 24 •
GAMLA RIKEN
LEGENDER & HEMLIGHETER
Colonans grundande
Som tidigare berättats grundandes Colonan år 7002 e.D. av den 
gudasända Amereta – den som tokon kallade Sulami, dott­er till 
den stora draken. I 30 år satt Amereta som enväldig drott­ning 
innan hon en natt helt oväntat och oförklarligt försvann. 
Taracon, en av fem ’odödliga’ hjältar som bildat drottningens 
råd, proklamerade att Amereta återvänt till gudarnas hem­vist, 
varifrån hon en gång kommit. Colonan skulle i fort­sätt­ningen 
styras av Taracon, och vid Taracons död skulle hans först­födda 
ta över efter sin far – så löd Ameretas vilja. Där­igenom bildades 
den första coloniska dynastin (möjligtvis undan­taget Ameretas 
regenttid, vilken ofta räknas som en dynasti, trots att den endast 
representerades av en ensam regent).
Under de århundraden som följde utvecklades Colonan från 
stadsstat till imperium, ständigt expanderande och på jakt efter 
nya områden att erövra. Motståndet var inte särskilt hårt – folk 
närmast välkomnade imperiebyggarna, för att få skydd och 
hjälp med att upprätta städer och försvarsverk. I sydväst grund­
ades snart den första yttre coloniska provinsen, vars namn blev 
Perinan efter den förste ståthållaren.
Den förhärskande tron var dyrkan av drakarna, och denna 
dyrk­an leddes av drakarnas språkrör – Drakväktarna (mer om 
dessa på sidan 42). Allteftersom tiden gick försvann den gamla 
tron och nya gudar trädde i drakarnas ställe; bland annat skapar­
guden Nolui och dennes syster Sanime.
Krigen mot Tokon
Under 5000-talet f.D. vände det alltjämt expanderande Colonan 
blickarna österut, mot det ’barbariska’ Tokon. Den första 
coloniska offensiven stannade upp redan i de djupa skogs­bälten 
som skiljde (och i viss mån fortfarande skiljer) det låglänta 
Colonan från Tokons slätter och begynnande högland. Klan­
ernas stora antal och hårda motstånd fick Colonans legion­er att 
vackla. Ett skickligt utnyttjande av skogens skydd av­gjorde 
krig­et till Tokons fördel och Colonans armé slog till reträtt 
redan innan vintern hunnit svepa in norrifrån de stora 
slätterna. 
På detta första krig följde en femtioårsperiod av colonisk 
upprustning och förnyande av armén. Soldaterna utrustades 
med enhetlig utrustning; rustningar av härdat läder, hjälmar i 
läder eller metall, runda sköldar, svärd och spjut. Vid nästa 
oundvikliga krigsutbrott skulle Colonan stå väl rustat.
Våren år 5812 f.D. påbörjade Colonans väldiga härar sin 
uppmarsch mot Tokon. Återigen bjöd tokons klaner hårt mot­
stånd, men ingenting tycktes kunna stoppa de coloniska legio­
nerna. Som en maskin gick legionerna fram, ständigt drivande 
tokons klaner framför sig. Skogslevande tiraker lockades in i 
kriget med löften om plundring och snart stod Colonans för­
trupper vid skogsbrynet i Seredan, i höjd med ett av floden 
Touks tillflöden. Det var i detta läge som den coloniske över­
befälhavaren, general Im-Ubian, lyckades med en av historiens 
mest storslagna krigslister. Generalen lät de lejda tirakerna 
strömma in över Seredans slätter, understödda av små grupper 
lätt coloniskt kavalleri. Tokons klaner samlades då vid floden 
Touk för att hålla stånd emot den fruktade anstormningen. 
Månaderna gick emellertid, och det enda motstånd tokons 
stolta krigare ansattes av var enstaka tirakstammar och beridna 
coloniska bågskyttar. Under tiden hade nämligen general 
Im-Ubian vänt söderut med sina härar, mot Rinyaskogen och 
Urma. Så gott som hela halvön hade lämnats fri från tokonska 
krigare – dessa väntade istället ett tusental fjärdingsvägar 
därifrån, vid floden Touk. På mindre än två år erövrades hela 
Urma. Colonans geografiska storlek mer än fördubblades.
Colonan var emellertid inte den enda stormakten vid den här 
tiden. I väster höll nekrokraternas Danarth på att växa sig stort 
– riktigt stort. De coloniska legionernas stridsvilja gentemot de 
vandöda härarna var förståeligt nog låg, och som tidigare 
berätt­ats förlorades Perinan i väster till de levande döda och 
dess fördärvade anförare. 
Alver och dvärgar
År 4910 f.D., under kejsare Tenien da Jahad-Than, bröt det 
andra stora kriget mellan alver och dvärgar ut. Krigströtta 
alviska flyktingar vandrade under stora umbäranden för att 
bosätta sig i östra Colonan. Kontakterna med den coloniske 
kejsaren hölls dock inte varmare än vad nöden krävde.
Ett halvt årtusende senare bosatte sig dvärgar i Narenk på 
Urma. De coloniska kejsarna kom bättre överens med dvärg­
arna än med alverna, och 3986 f.D. upprättades ytterligare ett 
dvärgafäste, Kholon-Renk-Ghor, efter en överenskommelse 
mellan Colonan och dvärgakonung Zhirkh (för övrigt den 
dvärgakonung som enligt de historiska annalerna skall ha 
lyckats framodla det längsta skägget – hela tzem-khadh khir-
nef-khadh, det vill säga 361,4 cm långt). Dvärgafästet försåg 
Colonan med kvalitetsmetaller och smide, framförallt vapen. I 
en tid när järnets hemlighet fortfarande var en väl förborgad 
dvärgisk hemlighet gav detta förstås Colonan en fruktansvärd 
fördel i krig. Colonans fiender använde sig i bästa fall av brons­
vapen. Kejsare Kenvian da Chalo-Ala ledde själv imperiets 
upprustade härar till total seger över Danarths trupper på den 
stora ön Danian i söder.
Krigen mot raunlänningarna
I slutet av 3000-talet f.D. drabbades hela det nuvarande 
Rhung-Alari av barbarinvasioner från norr. Den främsta och 
mest vildsinta av alla barbarraser var raunlänningarna – 
hedniska, hårdföra män och kvinnor som slogs från hästryggen, 
som vore de ett med sina riddjur. Colonan klarade den första 
DET COLONISKA IMPERIET
Å
r 7002 f.D. grundades vad som skulle komma att bli det mäktigaste riket i Mundana, 
nämligen det coloniska imperiet. Efter Mörkrets tillbakadragande låg stora landområden 
öppna för erövring, och de coloniska kejsardynastierna var inte sena att ta för sig. En 
väld­ig expansion förde med sig drygt 8000 år av colonisk dominans innan riket till slut styckades 
till följd av att det växt sig för stort.

• 25 •
LEGENDER & HEMLIGHETER
GAMLA RIKEN
Coloniska dynastier
Sammanlagt tjugoen olika kejsardynastier (medräknat 
Amereta) har suttit på Colonans tron och hållit kejsar­
staven som bevis på sin överhöghet. Höjdpunkten nåddes 
under Tinerhon-dynastin, då rikets gränser sträckte sig 
mycket vida. E.C.g innebär årtal efter Colonans 
grundande; den tideräkning som användes i imperiet.
Coloniska dynastier	
e.C.g.	
e.D.
(Amereta)	
0	
–7002
Anmortalion	
30	
–6972
Thalion	
848	
–6154
Tion	
1461	
–5541	
Itan-Athen	
1775	
–5227
Jahad-Than	
1801	
–5201
Tarlanion	
2394	
–4608
Chalon-Ala	
3025	
–3977
Malan	
3538	
–3464
Arionmarro	
4334	
–2668
Negustum	
5006	
–1996	
Nia	
5654	
–1348
Obidarhon	
5670	
–1332
Cleon	
6289	
–713	
Tinerhon	
6823	
–181
Sina	
7232	
230	
Gahan	
7261	
259	
Perinar	
7635	
633	
Annerva	
7716	
714	
Colas	
7842	
840
Mastrani	
7918	
916
(Mastranidynastin upphör)	 8766	
1764
anstormningen bättre än många andra riken, och trots att 
legion­erna till en början vacklade lyckades man organisera ett 
för­svar av rikets hjärtland. Provinsen Perinan föll dock i barbar­
ernas händer, och landet plundrades skoningslöst.
Legionerna återsamlades under en ny kejsare, den ökände 
Cagio da Malan. Under kejsar Cagios ledning marscherade 
Colonans legioner ut i krig mot barbarerna. Ett ingenmansland 
norr om Perinan erövrades, men sedan avstannade mot­
offensiv­en till följd av en mystisk serie händelser. En rad höga 
generaler och härförare slaktades i sina tält eller på sin post – 
alla ensamma, alla under fullmåne. Det finns inga belägg för 
vad som egentligen hände, men vissa obskyra texter skulle 
kunna tyda på att kejsaren förvandlats till något onämnbart 
efter att ha blivit biten av en smittad råtta. Kejsarens profoss 
omnämner i sin dagbok kejsaren som ’den svarta råttan’ eller 
’den förskräck­lige gnagaren’, och tar upp det faktum att 
kejsaren alltid hitta­des svårt utmattad i sin fältsäng varje morgon 
efter en fullmåne. Kejsaren lär till sist ha pålats till döds av sina 
egna män.
Långt senare, under den nye kejsaren Caloan da Arionmarro, 
tågade Colonans härar söderut. Ättligarna till de barbarer som 
först erövrat provinsen skingrades för de väl rustade legionerna, 
och de fångar som togs lät man slita i stycken genom att binda 
fast dem mellan sina egna hästar, och sedan mana hästarna att 
dra åt olika håll. 
Ytterligare hundra år senare förde kejsar Caloans sonson, Anaion, 
de coloniska härarna till nya segrar i norr. Colonans gränser 
flyttades längre in på raunländskt territorium, och Colonan nådde 
en ny höjdpunkt. Uppmuntrad av fram­gångarna i norr vände 
kejsar Anaion blicken österut, mot Tokon. Västra Tokon 
in­vaderades och tokons klaner trängdes un­dan, upp mot hög­län­
derna i öster. Tokons druider uttalade en förbannelse över Colo­
nan och dess kejsare, att den stora dra­ken måtte göra honom 
barnlös. Förbannelsen gick inte i upp­fyllelse förrän 400 år senare, 
då Arionmarro-ätten dog ut och den födde konspiratören Negus 
Tolonen vann senatens för­troende att krönas. Från denna tid 
uppstod även en profetia som ut­talade Colonans fall som straff för 
de synder riket begått mot den stora draken.
Skräckväldet
År 1648 f.D. gick Colonans härar än en gång västerut, mot 
tokon-klanernas länder. Allt land väster om floden Nié erövra­
des och en rad små gränsfort uppfördes för att hålla tokon ute. 
Militären fick allt mer makt, på de sittande kejsarnas bekostnad. 
År 1348 f.D. lät general Nia genomföra en statskupp vars höjd­
punkt var när den siste Negustum-kejsaren torterades och 
halshöggs offentligt. General Nia utnämnde sig själv till rikets 
imperator och grep med järnhand tag i rikets styre. Skatterna 
höjdes trefalt, armén rustades upp till en tidigare aldrig skådad 
grad (med lika mängder inköpta dvärgavapen som egenhändigt 
smidda) och allt motstånd kvästes med hjälp av en rad mycket 
godtyckliga avrättningar. Förhållandena försämrades för alla, 
utom för soldaterna; och då framför allt officerarna. Missnöjet 
växte och år 1336 f.D. skakades hela imperiet av upplopp och 
uppror med början i en revolt, ledd av slaven Obidar. Armén 
stod trogen kejsaren, och till slut stod kampen mellan den sitt­
ande kejsaren, och hans armé, och Colonans folk. Ett fyra år 
långt och blodigt inbördeskrig, där Kholons dvärgar valde att 
stödja folket, slutade med att kejsar Nia tillfångatogs och avrätt­
ades. Slaven Obidar utropades till ny kejsare av Colonan.
Colonans fortsatta expansion
Under de följande århundradena erövrade Colonan nya land­
områden. Tokon berövades en del av landet öster om floden 
Nié; hela det nuvarande Caserion lades under kejsarens över­
höghet; raunlänningarna kuvades i en rad fältslag; och gränsfort 
mot norr uppfördes på tidigare raunländskt territorium. Vid 
år­hundradena före år noll erövrades områden på södra Thala­
halvön från det vacklande Danarth, medan ön Dubaral greps ur 
händerna på konungen av Ramora. När ön Danian slutligen 
erövrades från Danarth år 179 f.D. innebar det slutet för ärke­
fienden i väst.

• 26 •
GAMLA RIKEN
LEGENDER & HEMLIGHETER
Colonan expanderade ytterligare. Under Tinerhon-dynastin 
hann imperiet med att erövra landområden från såväl Maulio 
som Ramora. Allt land norr om Bzarfloden annekterades, lik­
som ön Kathar och halvön vid det nuvarande Daan Hammal. 
Vargon den äldres bok om de rauniska krigen berättar också 
om hur raunlänningarna slogs tillbaka, och hur nya coloniska 
gränsfort restes allt eftersom barbarerna trängdes undan norrut. 
Imperiet stod på sin absoluta höjdpunkt.
Colonans fall
Om det mäktiga coloniska imperiets fall skulle kunna skrivas 
hyllmeter, vilket man på vissa håll i Mundana också gjort. 
Colonans fall var en långdragen process, som dock kan sägas ta 
sin början med Tinerhon-dynastins sista kejsare, Agrippion, 
och hans krig mot raunlänningarna. I en illa planerad räd, där 
barbarhorden visade sig vara mångdubbelt större än vad man 
först trott, tillfångatogs kejsaren och dennes familj. Legionerna 
tvingades överge sina fort efter en kejserlig order. Gräns­
posteringarna anfölls och förstördes, en efter en. Colonan 
utropade till sist en ny kejsare, varpå den gamle genast 
avrättades av den raunländske härskaren under de mest 
förödmjuk­ande former. De norra provinserna var förlorade.
Det mäktiga imperiet fick nu kämpa för sin överlevnad. Alla 
garnisoner väster om Thala drogs tillbaka för att försvara 
im­periets centrala delar. Folket i väster utropade snart egna 
stater; länder som Nevo och Drunok såg dagens ljus. I imperiet 
gick skördar förlorade och en stor del av handeln brakade helt 
och hållet samman. Folket i huvudstaden revolterade och 
kejsaren mördades av Gahan, sedermera kejsare med epitetet 
Dräparen. Motståndet mot raunlänningarna organiserades och 
riket kunde med nöd och näppe räddas.
Trehundra år senare vällde nästa våg av raunlänningar in mot 
imperiets gränser. Kejsaren drabbades av beslutsångest, vilket 
till sist resulterade i ett coloniskt tillbakadragande. Under några 
få sommarmånader föll omfattande landområden i västra 
Colonan i barbarernas smutsiga händer. Drygt femtio år senare, 
år 750 e.D., hade en ny dynasti kommit till makten, men inte 
ens de strategiskt skickliga Annerva-kejsarna lyckades återer­
övra vad som tidigare förlorats. Många års krig resulterade i 
intet annat än höjda skatter och ett växande missnöje. När kej­
sare Sammin till sist i desperation utropade sin tillhörighet till 
den gamla tron i ett försök att väcka slumrande gudar tillfånga­
togs han av de sina och brändes på bål. Dessa var mörka år i 
Colonans historia.
Trots bättre krigslycka (bland annat mot raunlänningarna i 
väst­er) var Colonans storhetstid förbi. Slavuppror och sam­
hälleligt missnöje fick kejsare Peos Mergeno X da Mastrani att 
ta till extrema metoder för att försöka återupprätta Colonans 
forna glans. Senaten avsattes och fängslades. Nya hov­ceremonier 
infördes, bland annat proskynesis, och även de mest framstående 
av kejsarens undersåtar behandlades som slav­ar. År 1301 e.D. 
inträffade den händelse som enligt de flesta historiker slutligen 
bringade det tidigare så mäktiga Colonan på fall – nämligen 
kejsarstavens försvinnande. Kejsarstaven var den maktsymbol 
som vandrat från kejsare till kejsare, med början i Taracons 
dagar för över 8000 år sedan. Stavens försvinnande ledde till en 
konstitutionell kris, och riket kastades in i in­bördes­krig och 
revolter. Anarki rådde, ekonomin bröt samman och därmed 
var kejsardömets tid över. År 1330 e.D. avrättades kejsare 
Aminerva Thalama av Mastrani och riket splittrades i två delar; 
Thalamon i väster (även kallat Västcolonan) och republiken 
Colonan i öster (även kallad Östcolonan).

• 27 •
LEGENDER & HEMLIGHETER
GAMLA RIKEN
Kronologi för Mundana
Att presentera en kronologi för hela Mundana är inte speci­ellt 
lätt. Det gäller att välja och välja bort och således kom­mer 
denna kronologi att fokusera på de största och mest avgörande 
skeendena i Mundanas historia. Kronologin är inte på något 
sätt komplett. Observera dessutom att krono­login tar sin början 
i och med det senaste Mörkret och där­för enbart behandlar den 
nuvarande eonen. Alla årtal följer den jargiska tideräkningen.
År	
Händelse
7032 f.D.	
Det stora Mörkret hotar uppsluka Mundana.
7015 f.D.	
Historien börjar enligt Dvärgarna (år noll i den 
dvärgiska tideräkningen).
7012 f.D.	
Mörkret står på sin höjdpunkt. Endast delar av 
Ziu, Sung, Radh-Kamra, Zargan, Danarth och 
Tokon är fria. Dessutom håller diverse tirakiska 
krigsledare olika områden fria från mörkret.
7004 f.D.	
Khshathra och Karmath nedgör mörker­herrar­na 
Vhigilah, Uvithaan och Thanata i en episk strid på 
toppen av en bergsplatå.
7002 f.D.	
Ashael dräper förrädaren Hegor men går själv 
under i den eldstorm som bildas. Allt liv ut­plånas 
på omkring 40 mils radie från händelsen. De 
nordliga krater­sjöarna och monoliten bild­as. 
Mörkret lyfts.
	
Legosoldater och flyktingar under ledning av 
Amereta slår sig ner i Colonan och bildar ett 
självständigt rike. 
6999 f.D.	
Dvärgarna ankommer till ljuset.
6958 f.D.	
Khazim-Renk-Ghor börjar befästas.
6887 f.D.	
De första räderna från raunlänningarna sker i de 
östra bergsmassiven i Tokon.
6868 f.D.	
Roghan bevittnar alvernas ankomst.
6860 f.D.	
Alverna återtar Sunariskogen (där alverna haft 
fästen under tidigare eoner). Det första stora krig­et 
mellan alver och sturska dvärgar startas. Roghan-
dvärgarna som bosatt sig i den stora Sunari­skogen 
drivs från sina boningar och tvingas söderut. 
Ghordvärgarna förlorar också stora områden.
6710 f.D.	
Vad dvärgarna kallar det andra stora kriget utspelar 
sig. Alverna anser att detta krig bara var en 
fortsättning på det första stora kriget – ett faktum 
som skapat mycket förvirring bland historieskrivare. 
Dvärgarna förlorar kriget och Roghan tvingas att 
bosätta sig i de ogästvänliga Khrûnbergen söder 
om Sunariskogen. Ghor-dvärgarnas fästen i 
Kraalen-bergen, norr om Khazim, förstörs helt. 
Det är nu som dvärgarna kastar ’förbannelsen’ 
över alvsläktet.
6320 f.D.	
I staden Sung grundar prästen Sao-Lin-Sung läran 
om humanismen och tron på människans vilja att 
göra gott.
4910 f.D.	
Det andra stora kriget (det tredje enligt dvärgarna) 
startas av alverna. En stor grupp alver var emot 
kriget och emigrerade under stora um­bär­anden till 
östra Colonan. Kriget mot dvärg­arna gick dåligt 
och till sist tvingades alverna inse att de förlorat 
kriget. Henéa-stammen tvingas in i slaveri under 
dvärgarna.
3045 f.D.	
Den första stora barbarinvasionen inleds då raun­
länningar från norr i horder stömmar ner mot 
Danarth. Stora områden faller för de raunländska 
erövrarna. Colonan förlorar hela Perinan och 
landet Maulio är nära att gå under.
2705 f.D.	
Kranoog enar de åtta städerna och bildar kunga­
riket Jargien.
2533 f.D.	
Tredje stora kriget mellan alver och dvärgar slutar 
med stillestånd. Léaram hade vägrat att ställa upp 
och flyttade ännu längre österut; till östra delarna 
av Tokon där de fick en fristad. Varken alverna 
eller dvärgarna vann något på det tredje stora 
kriget.
2045 f.D.	
Koynkulten på Vambolien drivs ut. Stammarna på 
ön enas och det första cirefaliska riket bildas.
1399 f.D.	
Himlens son förenar nomadstammarna i Ressi­
öknen. Detta inledde stamfaderns tid – en guld­
ålder i Mûhads historia.
År 0	
Reningen inleds i Jargien. Inbördeskrig som led­er 
till att de Daak-troende tar makten och alla andra 
religioner bannlyses. 
64 e.D.	
Det fjärde stora kriget mellan alver och dvärgar 
in­leds. Vid krigsslutet år 128 e.D. kan man kon­
statera att kriget varit det längsta och det blod­igaste 
av alla de stora krigen. Stora delar av Sunariskogen 
har skövlats av dvärgarna och flera dvärgafästen har 
rasat samman för alvisk magi.
144 e.D.	
Sung expanderar och bildar en lös federation som 
får namnet Eumo.
219 e.D.	
I sjöslaget vid Gahava (söder om Gnaar-Muur) 
be­segrar den cirefaliska flottan en armada av jarg­
iska galärer. Jargiens sjöherravälde över Igon­havet 
bryts en gång för alla. 
257 e.D.	
Nevo och Drunok blir självständiga länder.
478 e.D.	
Nargan från Lamur avsätter den jargiske kungen 
och utropar sig själv till kejsare.
713 e.D.	
Damarien enas under Damas den svarte.
841 e.D.	
Imay nedstiger till Mundana då han låter sig födas i 
byn Viomar i Forion. En av världens största 
religioner grundas, då missionärer från Forion ger 
sig av för att predika Imays budskap.

• 28 •
GAMLA RIKEN
LEGENDER & HEMLIGHETER
957 e.D.	
Den blinde mattknytaren Samor från Nada 
skap­ar en kult kring sig själv och kring gudom­
ar­na Pelias och Aurias. Efter en uppenbarelse 
mitt under en solförmörkelse konverterar 
näst­an alla i hela Nevo till Samorismen, som 
läran kommer att kallas.
965 e.D.	
Femte stora kriget mellan alver och dvärgar. 
Kriget startas genom en list av tirakerna.
967 e.D.	
Då både alver och dvärgar försvagats av sitt krig 
anfaller tirakerna i stora horder. Denna 
fortsättning på det femte stora kriget kallas 
vanligtvis för det första tirakkriget.
984 e.D.	
Alver, dvärgar och människor slår tillbaka tirak­
erna. Nimto av Solen segrar vid Nimto Bro.
1035 e.D.	
En religiös schism i Soldarn leder till att landet 
delas i Västmark och Soldarn.
1301 e.D.	
Kejsarstaven, den högsta maktsymbolen i 
Colon­an, går förlorad.
1330 e.D.	
Colonan splittras. Kejsar Aminerva Thalama av 
Mastrani-dynastin avsätts eftersom kejsarstaven 
inte återfunnits. I praktiken slutar nu imperiets 
långa historia, efter 8332 år. Av västra Colonan 
blir så småningom Thalamur.
1379 e.D.	
Parowyn enar Soldarn.
1456 e.D.	
Consaber grundas som sex kungadömen under 
en överkung.
1753 e.D.	
Jarladömet Asharien upprättas.
2432 e.D.	
Andra Tirakkriget. Tre dvärgafästen belägras: 
Khazim-Renk-Ghor, Khrun-Renk-Roghan 
och Krolim-Renk-Samar. Det sistnämnda för­
störs och kriget slutar med att en fjärdedel av 
tirakerna dödas och en hel dvärgaklan utplånas 
år 2439 e.D., i det som kallas ’Samars offer’.
2489 e.D.	
Tredje Tirakkriget. Tirakerna lyckas gräva sig 
in i Khazim-Renk-Ghor från Kiaz och lurar 
dvärg­arna att anfalla tillbaka mot Kiaz där de 
slakt­as i ett brutalt bakhåll. Tirakerna tar sig in i 
Khazim-Renk-Ghor men lyckas nästan erövra 
fästet innan Roghan kommer till und­sätt­ning 
och lyckas fördriva tirakerna. Stora delar av 
Kiaz ödeläggs och slutet av kriget mark­eras med 
ett väldigt slag vid Kilitiz-passagen år 2490 e.D. 
under den kallaste vinter­månaden.
2866 e.D.	
Helms fördärv. Den damariska staden Helm 
utsätts under nyårsnatten för en ohelig katastrof. 
Staden läggs i ruiner.
2961 e.D.	
Drunok förlorar ett krig mot Jargien. Jargiska 
trupper stationeras i Drunoks huvudstad.
2966 e.D.	
Aboraten i Tibara utropar ett heligt korståg 
mot Soldarn.
2967 e.D.	
Nu!
Tideräkning
Årsangivelser före Daak förkortas ”f.D.”. Angivelser efter 
Daak förkortas ”e.D.”, men benämns också ”e.R.” eller 
”efter reningen”. Innan år noll i Jargien så räknades dock 
år­en från det år då Kranoog enade de åtta städerna år 2705 
f.D.
Consaber räknar sin tideräkning annorlunda än Daak. Man 
utgår från Frihetskriget och sätter dess sista år, det året då 
Consabers frihet säkrades, till år 1. Dra ifrån 1455 för att få 
året enligt den sabriska tideräkningen. Tidsangivelser skrivs 
med ”s.t.” eller ”sabrisk tideräkning”.
Thalamurs tideräkning räknas på samma sätt som i den 
gamla Colonan. Det är nu år 2051 i Mastrani-dynastin (som 
grund­ades år 916 e.D.). Ibland räknas också tiden från det år 
kejsar­staven försvann (år 1301 e.D.) och enligt denna tide­
räkning är det nu år 1666.
Den coloniska tideräkningen skedde med hjälp av de olika 
dynastierna i Colonans historia. Den första coloniska dyna­
stin, Amereta-dynastin, började –7002 f.D.  Som regel anges 
åren från den aktuella dynastins grundande. I sällsynta fall 
benämns räknas åren ”efter Colonans grundande”, förkortat 
”e.C.g.”, från år –7002 f.D.
Det aktuella året är alltså 2967 e.D., vilket motsvarar 1512 
s.t. i Consaber, som är detsamma som 1666 e.F. i Thalamur 
vilket är år 9969 e.C.g. i den coloniska tideräkningen.
Vad vet rollpersonerna om historien?
Svaret på frågan är lite och ingenting, såvida inte roll­person­
erna är akademiskt skolade. Även om roll­person­erna kan sin 
historia och spenderat sin uppväxttid med näsan i dammiga 
luntor lär kunskaperna vara begränsade till de sista tusen 
årens historia. De olika rikenas existens, samt kanske namn 
på viktiga härskare och storslagna krig kan vara känt för 
historiker, men sedan krävs det att man gjort exceptionell 
forskning för att ha fått reda på mer. 
Även om till exempel colonisk historieskrivning är väld­igt 
ut­förlig så har de flesta av dessa krönikor hamnat i thalask­isk 
ägo. Detta innebär att om man vill veta detalj­er om Colonans 
tidigaste århundraden måste man bege sig av till Thala­mur 
och där försöka få tillstånd att transkrib­era krönikor­na, altern­
ativt använda olagliga medel för att få tillgång till kunskapen.
Vad gäller kunskap om Mörkret (och ännu tidigare) så är 
denna i det närmaste omöjlig att komma över, eftersom så 
många gjort sig besvär med att försöka gömma den. Dvärg­
arnas urgamla krönikor är brända eller omskrivna, de flesta 
av Radh-Kamras krönikor gick förlorade vid rikets fall, och 
i Colonan var det locket på om Mörkret redan från början, 
för att kunna fokusera på framtiden.
Summa summarum är att kunskap om historien inte är 
något man kan hämta ut på vilket bibliotek som helst, utan 
någonting man måste kämpa för. Jakten efter en bok eller 
någon urgammal nyckel till en gåtas lösning kan erbjuda en 
utmärkt drivkraft för hisnande äventyr.


